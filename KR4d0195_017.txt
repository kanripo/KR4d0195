# -*- mode: mandoku-view; -*-
#+TITLE: 東萊先生詩集
#+DATE: 2015-09-12 00:30:24.294951
#+PROPERTY: ID KR4d0195
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 17
#+PROPERTY: FILE SB08n0660-017東萊先生詩集-卷十七.
<pb:KR4d0195_SBCK_017-1a>¶
東萊先生詩集卷第十七　吕本中居仁¶
　　　聞蔡九弟十四弟到行在¶
苦懐吾表弟別乆費相思愛客能忘酒長貧不廢詩¶
每蒙髙士喜終少貴人知試問遊呉興何如在蜀時¶
　　　贈蔡九弟十四弟¶
年來疾病日衰頽忽報山中兩弟來徑欲相從營一¶
醉未湏辛苦便輕囬¶
　　　病中¶
貸米供晨炊尚欠數束薪平生甘此味此去未爲貧¶
新霜已嚴厲況我病經旬但守此心足無爲思古人¶
　　　病中曾端伯見訪¶
<pb:KR4d0195_SBCK_017-1b>¶
不見倉曹十五年江城相遇各華顛何時更踐隣居¶
約判斷諸方五味禪浮生擾擾亂初定乆病昏昏閑¶
始便欲問小童尋大隗勝於猛將畫凌煙¶
　　　無題¶
一任衡門可雀羅時容欹枕聽懸河因君小試屠龍¶
手要與午䆫䧏睡魔¶
　　　送曾吉父¶
吾道從來到處窮八珍常與一簞同子房故是青雲¶
士圮上乃逢黄石翁聖學有傳爲可喜宦遊少味自¶
無功亦知湖嶺如江淛盡在先生指顧中¶
　　　次曾吉父蘭溪三絶¶
<pb:KR4d0195_SBCK_017-2a>¶
夜䆫相對不成眠苦爲離愁定不然政以蒼生未蘇¶
息思君日夕望囬船¶
春信先尋嶺上梅兩年零落待君開非關使節須重¶
到自是溪山未遣囬¶
乆覺藏身不猒深舊遊風物要追尋書來肯附銅魚¶
使記我今年病不禁¶
　　　窮臘有懐¶
冰霜底窮臘伏枕乆亦倦思公如和風咫尺未得見¶
人生無賢愚各自有志願但得所趣同公固不我賤¶
何須肱九折始見金百鍊平安望中原棲息各異縣¶
尚欲從公遊衰年保窮徤¶
<pb:KR4d0195_SBCK_017-2b>¶
　　　病中聞諸范日赴飲㑹¶
諸公相隨日酣飲我病昏昏困衾枕人生苦樂故不¶
同世味再尋如拾瀋良醫更在肱九折曾子從來日¶
三省不離方丈走諸方萬事只如驢覷井¶
　　　深居¶
深居如山林初不逺城市塵凝喜事少犬吠知客至¶
生涯付衰疾日力破昏睡欣然一𥬇足自省甘若薺¶
収身當在早過是恐少味¶
　　　慶大悲閣成¶
自離閩嶺罷叅禪疾病深藏不計年尚得閑人相印¶
可隔門惟有白衣仙¶
<pb:KR4d0195_SBCK_017-3a>¶
　　　贈人¶
堅卧因循欲過冬故人無復馬牛風得君好句能忘¶
病𥬇我長飢不諱窮清夢肯嫌齋舍冷破囊常伴酒¶
盃空新正所願長窮徤剰作歌詩凖備公¶
　　　送廣東漕范子儀¶
我爲三衢居君作畨禺行君行我方病嵗序仍崢嶸¶
嶺海未寂寞斯民則憔悴得君鎮臨之固可以卒嵗¶
嗟君盛徳後窮獨與我同比年數見之長在寒苦中¶
番禺盛賔僚莫如元帥賢君行問安否道我如昔然¶
　　　夜聞諸生讀書因成&KR0009;趙十七姪¶
紛紛藥裹了新正北望蘭溪不數程且喜諸生㑹勤¶
<pb:KR4d0195_SBCK_017-3b>¶
苦夜䆫如子讀書聲¶
　　　夜坐¶
所至留連不計程兩年堅卧猒南征荒城日短溪山¶
靜野寺人稀鸛鶴鳴藥裹向人閑自好文書到眼病¶
猶明較量定力差精進夜夜蒲團坐五更¶
　　　簡李巽伯¶
愛酒舊無敵能詩新有聲荒城時過我長句屢尋盟¶
厭病時招客因行不計程秖應有餘暇未肯賦閑情¶
(三尺檠却憐陶靖節着意賦閑情/一本後四句云往事十年夢生涯)¶
　　　追記昔年正月十日宣城出城至廣教¶
甞憶它年在宛陵好山松竹面層層江城氣候猶含¶
<pb:KR4d0195_SBCK_017-4a>¶
雪草市人家已掛燈每怪愁膓難貯酒時隨柱杖出¶
尋僧如今轉覺衰頹甚病坐南䆫冷欲冰¶
　　　病中上元¶
病乆仍多事深居未識春慇懃今夜雨且爲阻遊人¶
　　　三衢上元¶
俗事紛紛避作煩夢中時猒雨聲喧但看閑客時來¶
去勝&KR0003;群兒手覆飜事業不同俱可𥬇形骸如此尚¶
何言他年更有相逢話同是三衢過上元¶
　　　贈人¶
剰作閑官不計年得公相近轉翛然飽諳文字能生¶
病始信虚空不住禪水澁船囬休進棹路長馬倦莫¶
<pb:KR4d0195_SBCK_017-4b>¶
加鞭漫成拙句爲公壽要作新正第一篇¶
　　　官閑贈人¶
自喜閑官不計貟月叨微禄勝歸田藥囊往往充詩¶
藁米劵時時當酒錢忍病作勞吾不猒對人無語子¶
差賢不湏更見盧溪老㑹得安心即是禪¶
　　　正月十七日¶
令節今安在晨鍾奉夙興空庭留素月廣殿有殘燈¶
𥬇語已難記經遊如未曽吾衰得堅卧差勝住房僧¶
　　　病中得舍弟信¶
頻通婺女訊兼得㑹稽書嵗月呻吟裏文章困睡餘¶
百年判憔悴萬事付迂踈尚欲身強徤相從得定居¶
<pb:KR4d0195_SBCK_017-5a>¶
　　　疥¶
瘙痒撓膚無春冬爲害略與惡疾同只有瘡痂不相¶
負夜䦨長滿寑衣中¶
　　　正月十九日暴熱¶
一夜飛蚊遶𩯭鳴都忘時節是新正秖應朝暮須風¶
雨便作踈簷㵼竹聲¶
　　　即事¶
十年不調張廷尉一字抜人山巨源萬事重尋已陳¶
迹此公相對可忘言故人乆已音書絶古寺終嫌市¶
井喧更欲移家近深僻漫留書𠕋教兒孫¶
　　　送向仲告往江西¶
<pb:KR4d0195_SBCK_017-5b>¶
紛紛車馬閙如雲膏火煎𤎅秖自焚亦有故人來問¶
疾苦無佳思與論文江湖老矣頻搔首毛髮翛然政¶
似君它日卜鄰猶有約靜中風景要平分¶
　　　&KR0009;臨川親舊十首意到輙書不復次序¶
偶從行李轉江湖所至翛然一物無午枕乆拚閑事¶
業夜䆫新有靜工夫¶
少小交游不乏賢二三豪俊聚臨川自從老大飄零¶
盡獨有殘詩數百篇¶
屢試呉中千里蓴閩中荔子亦甞新獨遊每恨無佳¶
思正好溪山少故人¶
故人自失𥞇中散疾病衰頹轉不堪猶喜閑居有賢¶
<pb:KR4d0195_SBCK_017-6a>¶
弟且隨長鋏住江南(季平)¶
張卿别後且郊居無復黄公舊酒壚試問今年有閑¶
暇亦隨書劒入城無(文叔)¶
交遊疇昔住臨川愽士髙風世不傳饒謝得名三十¶
載當時已道小汪賢(叔野)¶
故人子弟惟汪謝每一思之忘寑興莫道臨川便寂¶
寞後來相繼有諸曾¶
吏部聲名動一時中原人物未全衰低摧不用還歸¶
去坐守遺經可療飢(子禮)¶
金谿比嵗復何如二董風流却未踈聞道移家逺城¶
市欲携書籍更深居(彦速/彦先)¶
<pb:KR4d0195_SBCK_017-6b>¶
愛賢如渇呉夫子不染世間兒女塵老病不逢終不¶
悔後生誰復記斯人(呉迪吉)¶
　　　奉懐季平范丈戯成兩絶句録呈¶
形骸已病尤冝懶嵗月長貧屢有詩猶得深居少塵¶
事只如同在嶺南時¶
新年爲況復何如尚有心情打酒無只恐後生行樂¶
處轉嫌吾輩白髭鬚¶
　　　病中&KR0009;胡原仲劉致中¶
累月不&KR0009;書我病亦在牀仰見出林鶴如覩二子翔¶
冰壺貯秋月所至有輝光僻郡足風雨深春猶雪霜¶
閩水逺而清閩山深且長何時一尊酒更復議行藏¶
<pb:KR4d0195_SBCK_017-7a>¶
　　　才元相過三衢偶成近體詩一首奉呈¶
紛紛俗事起如毛病起南䆫猒作勞正欲往來求飯¶
飽敢將辛苦治名髙長閑似稱三冬卧舊學虚蒙一¶
字褒它日相逢有餘地尚容衰晚&KR0720;堅牢¶
　　　無題¶
衾裯尚冷知春早意緒無聊覺病深夜半攺詩縁底¶
事向來餘習正關心¶
　　　&KR0009;人三首¶
世乆無髙識斯人我獨知子行吾羡子雖病敢忘詩¶
念昔無事日同升夫子堂江湖晚相見猶喜共行藏¶
世乆趨浮末於時尔獨賢閑遊衆目外却立萬夫前¶
<pb:KR4d0195_SBCK_017-7b>¶
老驥空伏櫪長琴有斷弦傷心共隱地囬首更茫然¶
　　　&KR0009;祁居士¶
聞道祁居士抄書手未停艱難走異縣辛苦抱遺經¶
野寺猶堪隱人言&KR0180;復聽十年事夫子今日得儀刑¶
　　　贈人四首¶
病欲相尋乆未能虎丘山下在家僧諸方本末湏君¶
記拈出叢林舊葛藤¶
昔年曽侍老姑旁誨我全身只退藏長恐風流便踈¶
逺子猶它日及升堂¶
跬歩無功已猒遲後生誰復肯從師無人識子閑居¶
意手冷深藏只自知¶
<pb:KR4d0195_SBCK_017-8a>¶
三江古路更深居白首窮經一丈夫借問新年入城¶
市亦曽頻到虎丘無¶
　　　&KR0009;朱希真¶
幕下諸侯老微言衆不聽秖應有餘論時復注前經¶
郡古踈還往官閑任醉醒主人鵝可換更爲冩黄庭¶
　　　&KR0009;向縣丞¶
念子它時兩頰紅十年犇走變衰翁耐官丞相風流¶
在坐守簞瓢不訴窮¶
　　　病中¶
藥裹關心老不冝只今筋力已全衰何由更得身無¶
事却似它時把酒時¶
<pb:KR4d0195_SBCK_017-8b>¶
　　　山城¶
山城雨雪繁春氣來不早思君如和風未見意已好¶
時蒙枉車&KR0016;𥬇語得傾倒我能知子賢子亦憐我老¶
舊交半&KR0017;録在者迹已掃慨然念平生令人惡懐抱¶
相從飽喫飯此計或未保東遊有前約預恐別草草¶
豈無一言贈妙句冩黙藁出户仰髙山猶堪慰枯槁¶
　　　病夫¶
病夫坐穩嬾出門底事逢春作癯瘦故人相尋不憚¶
逺欲以一盃爲我壽鋪張古昔引大義勸使忍窮如¶
忍詬感君意氣但如昨顧我情懐已非舊平生甘作¶
蟻旋磨萬事只如船放溜十年參差故郷夢一心守¶
<pb:KR4d0195_SBCK_017-9a>¶
待靈芝秀辱身竊比柳下恵疾惡幸逢朱伯厚它時¶
城市望雲山嵗晚何由數相就¶
　　　無題¶
心廣體故胖意肅氣自屏頹然萬物表樂此一室靜¶
念君乆安坐轉覺此味勝踈籬過野馬破牖行日景¶
但令此意真不必費譏評想當溪山横更有松竹映¶
隱几得晝眠此固可補病¶
　　　偶成兩絶句奉&KR0009;文若庭列¶
強欲馳驅老不冝故人雖在費相思秖應大府多還¶
往職事雖忙不廢詩¶
夏子經時不&KR0009;書十年犇走尚窮途不知自到髙安¶
<pb:KR4d0195_SBCK_017-9b>¶
縣亦有心情記我無¶
　　　&KR0009;閩中親舊¶
濃隂蔽烈日小院有餘涼頓覺枕簟好時聞芰荷香¶
秋成今可必衰疾未相妨徑欲閩中去尋僧不裹糧¶
　　　廖用中世綵堂¶
廖氏居七閩土俗變齊魯子孫仁且壽每繼先父祖¶
作堂名世綵此意天所予近者得矜式逺者快先覩¶
今公懐直道邪正有區處還家上此堂父祖當𥬇許¶
小人慕清風想像濯煩暑孰知少年場有此毛髪古¶
何時望世綵得聽公𥬇語老松卧嵗寒亦以蔽風雨¶
人或不予知亦莫予敢侮¶
<pb:KR4d0195_SBCK_017-10a>¶
　　　劇暑¶
劇暑先庚伏經旬在炮燔今夕驟雨過我病亦少安¶
涼風醒病骨好月上更䦨尚恐賊報急凌風無羽翰¶
閩中故人書日夜望我還無車載家具欲往故不難¶
所恨去已晚不及荔子丹家家有白酒自足解愁顔¶
　　　即事¶
經旬困炮煑今夕有微風市井囂塵外溪山嘯傲中¶
涼秋亦不逺吾道恐終窮凖擬閩中士今年一𥬇同¶
　　　秋日¶
斟酒莫辭酒琖寛酒琖少寛令心安客遊無聊思舊¶
歡舊歡新愁千萬端如何不飲空長歎歳云秋矣風¶
<pb:KR4d0195_SBCK_017-10b>¶
落山白露應節衣裳單南遊並海當不難雨雪欲下¶
何時還¶
　　　懐秋¶
秋風日夜至念我少年時新涼喜欲舞至今心未衰¶
心雖未遽衰老病則已甚頹然坐前堦乃若雨烏噤¶
子病少則尔衰羸非獨今徘&KR0422;以傍徨何以異夙心¶
死者各已死空費子百慮在者亦已老契闊少相遇¶
洗心西方觀子復未肯然胡然競日力今年如去年¶
　　　贈范十八¶
君去留不得我窮前未聞如何出籠鶴更送離山雲¶
嵗晚逢同志人稀莫離群肯思臨别語只用十年勤¶
<pb:KR4d0195_SBCK_017-11a>¶
　　　秋日¶
少年固長貧長嵗復多疾閉門取堅坐到此多事日¶
不嫌冷如漿所要甘似蜜舊書堆几案老眼厭塗乙¶
不如壁角坐萬事付以實況今雨澤足已覺憂患失¶
秋成日在望所至有梨栗賊報雖未衰一飽良可必¶
　　　讀書¶
老去有餘業讀書空作勞時聞夜蟲響每伴午雞號¶
乆靜能忘病因行當出遨胡爲良自苦膏火自煎熬¶
　　　宿昔¶
宿昔尚煩暑平生悲逺遊長貧不貰酒雖徤&KR0568;登樓¶
晚節勞千慮經年走數州新涼事事好只是迫防秋¶
<pb:KR4d0195_SBCK_017-11b>¶
　　　謝人送詩¶
堅坐少愉樂欲行還滯&KR0075;時蒙七字句可尉十年心¶
嵗晚日晷短天寒霜雪侵主人不猒客敢辭酒盃深¶
(作避/辭一)¶
　　　水仙(二絶)¶
澹緑衣裳白玉膚近人香欲透衣襦不嫌破屋颼飀¶
甚肯與寒梅作伴無¶
破臘迎春開未遲十分香是苦寒時小瓶尚恐無佳¶
對更乞江梅三四枝¶
東萊先生詩集卷第十七¶
