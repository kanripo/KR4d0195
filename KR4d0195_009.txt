# -*- mode: mandoku-view; -*-
#+TITLE: 東萊先生詩集
#+DATE: 2015-09-12 00:30:23.956900
#+PROPERTY: ID KR4d0195
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB08n0660-009東萊先生詩集-卷九.
<pb:KR4d0195_SBCK_009-1a>¶
東萊先生詩集巻第九　吕本中居仁¶
　　　秋夜行¶
八月九月啼寒螿十月北風天雨霜客游無聊思故¶
鄉書來不來空斷腸鴻飛何為滿夕陽舉頭攬取明¶
月光置我堂上六尺牀滿酌玉杯碧淋浪喚取姮娥¶
來共嘗人間歡樂夀命長不須辛苦老桂傍¶
　　　臘梅¶
學得漢宫糚偷傳半額黄不將供俗鼻愈更覺清香¶
　　　牧牛兒¶
牧牛兒放牛莫放澗水西澗水流急牛苦飢放牛只¶
放青草畔牛卧得草兒亦嬾兒嬾隨牛莫著鞭幾年¶
<pb:KR4d0195_SBCK_009-1b>¶
力作無荒田雨調風順租税了兒但放牛相對眠¶
　　　洞庭¶
嘗聞洞庭湖秋至清皎潔徃來八百里長風駕明月¶
中有仙人居容顔若冰雪我願從之㳺問渠傳寳訣¶
脱冠着霞佩長與塵世别¶
　　　細雨¶
細雨不成雪北風來解紛冥冥小江樹漠漠暮空雲¶
誰惜江東弟今修地下文西齊千萬里遺恨不堪聞¶
　　　王陽¶
王陽作黄金才了車馬費苦身邀聲名未免遺俗累¶
何如陶淵明蕭散塵世外公田二頃餘覔酒償一醉¶
<pb:KR4d0195_SBCK_009-2a>¶
髙風久寂寞斯文若旈贅白眼看世人此意渠不㑹¶
　　　題趙丞瑞薏苡圖¶
甘泉殿中芝九莖不與百草同條生當時祥瑞已稠¶
疊薏苡亦未來爭衡漢皇不容矍鑠翁此物乃與明¶
珠同爾來萬物更變化薏苡寧甘死荒野放遣根苗¶
霜雪白烱若微月來清夜趙郎好事古亦無俯拾旁¶
觀盡圖畫畫師不辭粉繪費遇時亦得千金價君不¶
見古來異瑞與竒祥何曽不致南宫下¶
　　　即事¶
清隂庭中槐緑潤牆外草職事苦見妨令人惡懐抱¶
朋從多飄徙今我獨枮槁髙牀書數秩時節豈不好¶
<pb:KR4d0195_SBCK_009-2b>¶
不能遂爾去但覺歸思浩人情便乆習世態嫌衰老¶
閉門了殘詩昔者跡已掃何時北䆫風清尊為君倒¶
　　　寄晁以道¶
朝辭陘山清莫涉潁水緑徃來百里間得此意已足¶
吾人少如願夫子更絶俗閉門觀易象未用傷局促¶
使我三日留共此一室獨皎如嶺頭月凛若霜後竹¶
欲為斯文夀以作學者福洛陽佳少年撫事多慟哭¶
此其於聖學何異狗尾續寧知草玄翁萬事不掛目¶
深湛而雅澹亦不在反覆吾祖早聞道晚與夫子熟¶
相期千載外未得一世伏深山竄鼯鼬晚日度鴻鵠¶
誰能從公游嵗月如轉燭¶
<pb:KR4d0195_SBCK_009-3a>¶
　　　轎上口占二首¶
城北城南栁絮飛街東街西鵓鴣啼海陵三月與春¶
别一夜雨成三尺泥¶
風雨屬連春事休十日九日轉城頭雖無俗物敗人¶
意可使澄江消客愁¶
　　　次韻遜叔直閣見寄兼請堯明同和¶
紛紛塵土計秋豪忽送長江八月濤陶令且為州祭¶
酒鄧公才可掾功曹但看秋到猶絺綌即是花時合¶
緼袍待得公歸吾已老滿田荼蓼與誰薅(字韻收/蒿字同豪)¶
　　　再和兼寄奉符大有叔¶
血氣侵凌不復豪徃來欹倒似乗濤寧知嬾過嵇中¶
<pb:KR4d0195_SBCK_009-3b>¶
散亦有詩如謝法曹舊藁只堪供醬瓿故人相贈有¶
綈袍兖州賔主同風味惡句煩公更一薅¶
　　　雨後至城外¶
日日思歸未就歸只今行露已沾衣江村過雨蓬麻¶
亂野水連天鸛鶴飛塵務却嫌經意少故人新更得¶
書稀鹿門縱隠猶多事苦向人前説是非¶
　　　龐公¶
卧龍雛鳳不曽閑舉世皆危子獨安應念橋公無特¶
操晚將情話向曹瞞¶
　　　衛青¶
將軍相繼出天山漢主吞胡意未闌本自無心接賔¶
<pb:KR4d0195_SBCK_009-4a>¶
客故人猶有一任安¶
　　　雜詩三首¶
烹葵去王畿剥棗在海角嵗序忽巳周月亦頻告朔¶
向來手中扇今此已倦捉尚嫌簿領繁不厭朋友數¶
塵埃向奔走文字費彫琢途人有前知子乃獨未覺¶
出門見大路夫子焉不學¶
結髮在簡編俗事方剌促徃來三十年未見可棲宿¶
微官不能去尚恐遭逼逐歸棲則在念所望一枝足¶
頻蒙故人悮豈有鄰可卜出門雖無車徑自騎黄鵠¶
重尋置錐地青燈一盂粥¶
飢蚊青而花怒目虬兩鬚黄昏與我遇且復少踟蹰¶
<pb:KR4d0195_SBCK_009-4b>¶
肌膚恣啖齧熟視不可&KR1783;中宵盛徒黨意氣若有餘¶
傷哉陷穽虎有時被囚拘求食至揺尾曽此蚊不如¶
雲龍困螻蟻此語不可誣¶
　　　秋日三首¶
諸卿談笑賞先登我欲從之病不能門閉日長公事¶
少秖(却/一作)疑身是住庵僧¶
塵滿文書燈暗檠荒城相望殷殘更莫言愁罷無佳¶
處睡正熟時聞雨聲¶
徃來奔走(馳騁/一作)看渠忙疾病低回却未妨喚客不須¶
嫌酒惡隔牆時喜送橙香¶
　　　橙二首¶
<pb:KR4d0195_SBCK_009-5a>¶
西風吹鴈欲斜行小檻寒花却未香將謂諸公頻載¶
酒枉留橙菊十分黄¶
不辭玉露著新行漫作人間徹骨香知道輸棊償舊¶
約故留殘菊一時黄¶
　　　寄京師親舊¶
屋頭橙實如李梅庭下葵花深覆盃豆田失雨不稱¶
意野菊出苗虚見猜故人相望一尊酒問我此往何¶
時回江山空自汚敲扑筆硯況復生塵埃交情自昔¶
少同調人事只今多好乖欲隨明月覔公處限以白¶
浪揺長淮舟楫誤逢蛟鱷横嵗月苦遭霜露催側身¶
西望莫回首堂上書生心已灰¶
<pb:KR4d0195_SBCK_009-5b>¶
　　　和成士㲄鹿女泉詩¶
成子東游十日程駞裘顛倒帽欹傾新詩頓數神仙¶
事病耳忽聞京洛聲去住閑(同/一作)經幾塵刹徃來(作/一)¶
(還)相望一牛鳴再尋六月山前路分我寒泉數勺清¶
　　　春申君¶
少年談笑解秦兵便欲連從却未成莫謂江東可長¶
保莫年無意引朱英¶
　　　秋日三首¶
罷馬厭鞭筞征(飢/一作)鴻思稻梁終年在泥土永路困¶
風霜(名/御)勿鞍韉愛直須矰繳防吾衰亦(則/一作)巳甚念¶
爾不能忘¶
<pb:KR4d0195_SBCK_009-6a>¶
交游太半死吾亦老相侵古木十圍大寒泉百尺深¶
恨猶能切骨愁或至傷心寄語南飛鴈君無笑苦吟¶
獄椽酸寒極官曹冗長催真同鶴乆住不學鴈輕回¶
婦女能相笑兒童忍見猜猶怜舊耆老時有一書來¶
　　　和成士㲄海安道中見寄¶
成侯老更嬾處世一虚舟暫脱塵埃夢還尋江海秋¶
從來仙聖宅不數鳳麟洲有意相隨否因公更一游¶
　　　送虞澹季然之官京師¶
車如鷄栖馬如狗勸公莫笑循牆走車如流水馬如¶
龍不如還家行御風以凥為輪神為馬世人計出車¶
馬下出門險阻道里逺只今誰是能行者海陵事劇¶
<pb:KR4d0195_SBCK_009-6b>¶
俸則薄得公相從亦不惡小吏相欺官長怒我自作¶
煩公笑樂庾公故是豐年玉道兒更自見不足斷崖¶
獨立老松栢青天何處飛鴻鵠汴堤六月塵自障請¶
公登髙更南望馬煩車怠早歸來且從夫子濠梁上¶
(何處一作萬里/獨立一作百丈)¶
　　　海陵病中(之丈五首/一作寄劉器)¶
病知前路資粮少老覺平生事業非無數青山隔滄¶
海(江/一作)與誰同徃却同歸¶
先生髙卧了殘冬我亦年來不諱窮夜半打䆫人不¶
㑹滿天風雨角聲中¶
客㳺歷歷都如夢身事悠悠略似僧只麽隨緣作官¶
<pb:KR4d0195_SBCK_009-7a>¶
去不知從古更誰曽¶
往來車馬閙泥塗一室蕭然百事無語黙二途俱不¶
涉(言亦無黙/一作本自無)不勞辛苦對文殊¶
乆(飽/一作)諳罷卧嬾呼醫剰讀文書不療飢數有故人¶
來問疾更煩耆舊與傳詩¶
　　　次韻李叔友賀堯明登弟叔友丹陽人也本¶
　　　中得其人之詳於王堯明恨未之識也堯明¶
　　　擢弟叔友作詩賀之堯明令繼作既喜叔友¶
　　　能不妄許可又嘉堯明進退取捨皆中乎道¶
　　　也三首¶
柴桑無復陶元亮谷口虛傳鄭子真二子風流知有¶
<pb:KR4d0195_SBCK_009-7b>¶
在且留餘味及吾人¶
澄江雖近不容親亦是人間可喜人枯木巖前有岐¶
路一杯濁酒自成春¶
二子深居筆吐虹從來氣節萬夫雄欲知聖主求賢¶
意不為相如詞賦工¶
　　　次韻堯明見和因及李蕭逺五詩¶
小閤才堪置一牀病軀雖在鬢蒼浪隨身行李無長¶
劒猶勝堆錢與窟郎¶
交游潦倒漫虚名悮結它生文字盟踏盡塵埃公莫¶
厭不應因酒愛江清¶
故人飄散各窮途諸老交情却未踈賴有清詩在書¶
<pb:KR4d0195_SBCK_009-8a>¶
案時時飜讀伴更初¶
萬里星河指顧間此中何自著江山精金百鍊終無¶
用才與佳人照指鐶¶
阮公游宦喜東平賀監從來憶四明但得從容飽麤¶
糲不須辛苦辨肴鯖¶
　　　西歸舟中懐通泰諸君¶
一雙一隻路旁堠乍有乍無天際星亂葉入船侵破¶
枘疾風吹水擁枯萍山林何謝難方駕詩語曹劉可¶
乞靈酒盌茶甌俱不猒為公醉倒為公醒¶
　　　寄馬巨濟察院時監泰州酒得宫祠歸南京¶
新春欵南園積雨寒不歇起望海陵城幸未還往缺¶
<pb:KR4d0195_SBCK_009-8b>¶
聞公得安還未放車軌折毫端倒江海胷次湛明月¶
東風片㠶來乃復為此别田園到荒蕪嵗事有曲折¶
不見南山松髙卧擁霜雪鬚髯凛可畏此豈念容悦¶
願公考其然一向鼻頭説¶
　　　寄趙十弟¶
十年流落各西東再見初非舊阿蒙晉邑自思欒孺¶
子魯儒空望叔孫通宦情潦倒三荒徑世味衰頹一¶
秃翁石室度籌吾豈敢且看鮮徤勝龐公¶
　　　叔度季明學問甚勤而求於余甚重其將必¶
　　　有所成也因作兩詩寄之¶
兩章後來秀頭角固嶄然但語强弩末不爭駑馬先¶
<pb:KR4d0195_SBCK_009-9a>¶
寓言有十九曲禮至三千所要在守節末言能與權¶
(適實雖始就學則先言言不必信行不必果達節行/丗之學者忘近而趨遠忽近而升高虚詞大言行不)¶
(義之為先務也故修其身荒唐繆悠之說施之於事/權由仁義行而不知言必信行必果守節共學行仁)¶
(卒無所正也/則顛倒悖亂而)¶
念我少年日結交皆老蒼曹南見顔石甬上拜饒汪¶
(汪信民饒徳操/顔平仲石子植)敢幸江海浸得霑藜藿腸諸郎但勉¶
力餘事及文章¶
　　　與季宏子植同過信中飲薜荔亭下夜分乃¶
　　　散别後奉懐遂成長韻¶
殘花無言卧風雨小亭寂寞延初暑范侯置酒呼我¶
來共坐堦前洗塵土坐間問有李與韓文字峥嶸各¶
<pb:KR4d0195_SBCK_009-9b>¶
竒古起卧逡巡失杯杓笑語瀾翻雜歌舞滿城車馬¶
閙侵淫誰解牆隂看樽俎薜荔扶踈出枝葉老氣横¶
空君一吐人生此㑹不可常昔者各在天一方簿書¶
相急如探湯好風吹我來君旁鶯啼燕乳各自忙明¶
日酒醒空斷腸¶
　　　秋日呈顔夷仲¶
老去身已衰事過意愈嬾斯人未寂寞吾此歸亦晚¶
踈籬帶落葉秋色忽巳滿南䆫可炙背喚婦同茗盌¶
舊讀無新功亦復費編纂凝塵亂朱墨妙句折編簡¶
徃者荷蓧翁實具丗外眼不能與之游只有興盡返¶
曹南二三老夙昔荷推挽平生萬巻書未盡一日欵¶
<pb:KR4d0195_SBCK_009-10a>¶
微詞絶端兆自怪識者罕願聞片言佳庶用收𥚹短¶
　　　謝任伯夫人挽詩¶
幽蘭在深山無人終自芳豈伊桃李顔取媚少年腸¶
髙氏有潜德奕世被輝光自其父祖來低首不肯昻¶
夫人生既賢豈止秀閨房出身事夫子和鳴更鏘鏘¶
笙鏞列兩序圭幣羅中堂云何去日逺遂棄陵風翔¶
伋也奉慈訓將見乆必昌瞻彼汝南路松栢泣新霜¶
凄然馬鬛封千嵗終不亡¶
　　　贈筆工安伋¶
昔人三年學屠龍技成不試身已窮安生不願洴澼¶
封嗜好乃與屠龍同使世淬礪磨其鋒側出逆曵求¶
<pb:KR4d0195_SBCK_009-10b>¶
新功伋也中立無適從隨所欲用吾能供歙溪孕石¶
南山松四方萬里時一逢病夫乍閑百念空敗毫破¶
管塵埃蒙明䆫浄几聊從容眼無列宿羅心胷使汝¶
得見文章公展巻略書吾已慵¶
　　　寄共城賈秀才¶
萬里歸來四壁空舊游渾在黙然中明年我欲江南¶
去何處留詩可寄公¶
　　　題大名官舍¶
宿昔尚殘暑晚風吹欲無不知留此住更白㡬莖鬚¶
東萊先生詩集巻第九¶
