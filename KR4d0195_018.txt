# -*- mode: mandoku-view; -*-
#+TITLE: 東萊先生詩集
#+DATE: 2015-09-12 00:30:24.337904
#+PROPERTY: ID KR4d0195
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 18
#+PROPERTY: FILE SB08n0660-018東萊先生詩集-卷十八.
<pb:KR4d0195_SBCK_018-1a>¶
東萊先生詩集卷第十八　吕本中居仁¶
　　　處暑¶
平時遇處暑庭戸有餘涼一紀走南國炎天非故郷¶
寥寥秋尚逺杳杳夜光長尚可留連否年豐秔稻香¶
　　　教授鄭國材挽詞¶
松桂在荆棘所趨故不同雖云被剪伐所至仰清風¶
念子行古道簞瓢生婁空我來則已病不復能從容¶
平生務躬行聖處乆收功堅坐想顔子欲徃吾其從¶
丹旐忽已逺暮靄千山重論文一尊酒堅坐更誰逢¶
　　　無題二首¶
柴門羅雀&KR0180;頻開喜有新詩到眼來聞道繫舟城脚¶
<pb:KR4d0195_SBCK_018-1b>¶
底莫乗溪漲便輕回¶
入秋多病渾無酒學道無成却讀書莫謂窮居便寂¶
寞天涼猶枉故人車¶
　　　潘義榮恵木犀二首¶
年年無酒對新秋辜負涼天懶出游想得故人憐我¶
病故分巖桂洗窮愁¶
掃除炎暑脱氛埃色似菊花香似梅知是西風要清¶
賞少留隂雨候晴開¶
　　　次潘都尉冨季申冬日探梅韻二首¶
暑退園林物物新過溪風好月初晨酒壺茶具偏冝¶
坐細草殘花別是春但得主人令客醉不辭秋冷和¶
<pb:KR4d0195_SBCK_018-2a>¶
詩頻從來禮節生踈放見我狂歌意自親¶
開府新從日下歸却尋山水對煙霏剰披詩律留花¶
住不使親知到眼稀但見鯤鵬常逺舉應憐蜩鷃只¶
卑飛此游尚恨還家早未許溪頭送落暉¶
　　　次韻木犀二首¶
折送幽花與做秋溪頭風物未重游已憐多病逢三¶
益更喜成詩擬四愁¶
洛陽車馬走塵埃一嵗顚狂自探梅還識此花風味¶
否年年秋後兩畨開¶
　　　謝潘義榮送菊二首¶
經旬霖雨足莓苔忽喜雙盆送菊來已似風霜憔悴¶
<pb:KR4d0195_SBCK_018-2b>¶
損主人云是待晴開¶
漸開粉白間微黄肯與新橙一例香送與衰翁元未¶
稱且留青蘂作重陽¶
　　　畜犬¶
主人長年閑柴戸終日閉雖云伴我&KR0180;常有跋扈志¶
端如在籠鶴又若伏櫪驥舉首望道路乆欲從此逝¶
恨無陸探微寫此師子戯如何尚揺尾更作求食計¶
　　　疥¶
剌剌齪齪疥欲作今年去年只如昨人生縱病莫病¶
此此病雖微更作&KR0086;寒䆫夜長燈燼落敗人禪觀妨¶
人樂安得壯士挽天河盡洗此瘡閑處著¶
<pb:KR4d0195_SBCK_018-3a>¶
　　　潦倒¶
潦倒心猶在衰遲分獨深如何一朝淚空費百年心¶
好月思同歩清樽懶獨斟惜哉王子敬誰復歎人琴¶
　　　贈人¶
它年好兄弟見我嶠南時相對能忘病清言可療飢¶
後生寧復有末俗漫相疑尚想閑居處踈燈守破帷¶
　　　無題¶
疾病侵凌我亦衰後生誰復更相知可憐日落長安¶
路不見驊騮整轡時¶
　　　&KR0009;京口使君¶
使君鎭京口隱若一長城詩律有同社溪山聊主盟¶
<pb:KR4d0195_SBCK_018-3b>¶
囂塵不掛念鷗鳥自忘情曽記貧交否衰頹判此生¶
　　　再贈¶
婺女勝京口公來嵗已秋閑雲出山寺好月掛星樓¶
徃事付情話故人多倦游十年浪奔走今日爲公留¶
　　　贈友¶
子來已冬深僅得數夕&KR0323;寒䆫聽談道未猒白日短¶
從來不飲酒萬事付茗盌别去今幾日荒堦月猶滿¶
　　　歳暮¶
歳暮少懽愉况復嬰病苦閉門每猒客幸此連日雨¶
寒爐火復熖乃若相媚嫵披衣坐壁角妙處時一睹¶
風聲耿初夜有句或未吐還書問故人可復一&KR0015;許¶
<pb:KR4d0195_SBCK_018-4a>¶
　　　戲成二絶句¶
老讀文書懶不前亦無餘地可逃禪閉門省事群囂¶
逺唯有貍奴附日眠¶
病犬虺隤唯附日懶猫藏縮尚逃寒寧知兩馬霜風¶
下更有長途不道難¶
　　　乆病二首¶
乆病畏人事長閑増道心寧貪風日好不避雪霜侵¶
跼蹐身猶在髙低手自斟酒盃休猒滿茗盌向來深¶
未愈俱生疾空懐宿昔憂時因發&KR0012;&KR0015;尚足尉窮愁¶
月落初無念花開不自由如何鴈南郷不共水東流¶
　　　偶作二絶¶
<pb:KR4d0195_SBCK_018-4b>¶
不嫌羸病守繩床世念紛紛乆已降一夜月明如白¶
日驟聞急雨打天䆫¶
膏火從來只自焚何曽野鶴駐鷄群如何死亦無公¶
論地下猶存衛府勲¶
　　　謝滕尉送梅¶
破帷冷落不禁風疾病深藏稱懶慵忽有梅花來陋¶
巷喜聞春信出初冬未須趂雪争先睹尚恐衝寒不¶
滿容㑹約君家好兄弟他年尊酒更相從¶
　　　遊山¶
世味日可猒兹游那得忘稻田䟽宿雨木葉犯新霜¶
潦倒交游在追隨氣味長僧䆫有淨供茗盌侑爐香¶
<pb:KR4d0195_SBCK_018-5a>¶
　　　李丞相挽詞三首¶
舊學邈難繼相期從少年初看驥伏櫪遽作鶴冲天¶
烈所平生志髙名萬代傳如何事未濟此老下黄泉¶
兄弟俱英妙聲名萃一門論才無不可於道獨爲尊¶
未定千年䇿終嫌萬丈渾天乎乃如此不使拯乾坤¶
事業懐蕭相胷襟識謝安流風有餘烈志士只長歎¶
淮海他年竭冰霜此夜寒向來交友淚南望不曽乾¶
　　　以一縑&KR0009;范四弟¶
中原厭胡馬所至是賊窟念君室縣罄何以備倉卒¶
窮冬霜雪繁欲救乃無術兒號君莫猒婢怨君莫恤¶
平生師顔子於此見髣髴此縑君所知自我機杼出¶
<pb:KR4d0195_SBCK_018-5b>¶
　　　江梅¶
江梅消息未眞傳微露芳心几杖前不信冰霜能作¶
&KR0086;要令桃李便爭先斜枝似帶千峯雪冷艶偷回二¶
月天凖擬從君出城去竹輿仍勝百花韀¶
　　　鼔山頌法眼語在裏即求出云大家合眼跳¶
　　　黄河戯成四韻奉答¶
合眼跳黄河未有過得者豈惟不能過身亦湏判捨¶
告君過河妙止要具船筏乗時等風去過此無别法¶
　　　夜深歸家聞鄰家小兒讀書可喜有作¶
還家更寒三鼔餘鄰卷小兒猶讀書侯王將相乃無¶
種紈袴綺襦寧似渠北風颼颼霜被草聽汝讀書聲¶
<pb:KR4d0195_SBCK_018-6a>¶
轉好莫言翁媪惜膏油有兒如此可無憂¶
　　　梅花¶
野水依城竹映沙江梅開處又人家天晴徑欲花前¶
醉只恐衰顔不稱花¶
　　　無題二首¶
徳盛不狎侮&KR0007;談多&KR0011;俳居然少莊語無乃近齊諧¶
恨此逹者趣猶乖壯士懐故當先復禮方得盡梯階¶
聖學邈難繼斯文當望誰還能養志氣且務攝威儀¶
曽子但三省子長徒愛竒從來要功處本不在多知¶
　　　贈李元亮之子季子¶
往時諸李在江都文采風流一代無每得清詩如鮑¶
<pb:KR4d0195_SBCK_018-6b>¶
謝已聞前輩許封胡好松乆已埋深澗老馬今猶憶¶
舊途令子相逢初未識尚容衰晚見規摹¶
　　　二月七日與群從遊陳氏園¶
平居羸病每相妨今日尋春有底忙何似主人常不¶
出看人衝&KR0040;度浮航¶
橋北橋南花亂開小園和雨掃莓苔不嫌柱杖衝泥¶
入更許乗閑着屐來¶
　　　懐許子禮¶
寒松猒庭院老馬倦維縶翛然出塵去粗免朝夕急¶
我友隔湖嶺尚作一日葺平生學道心擇善有固執¶
豈不在行路自逺霜露濕百川灌河來砥柱乃中立¶
<pb:KR4d0195_SBCK_018-7a>¶
何時一樽酒更與交舊集¶
　　　雪¶
窮巷無人對雪小詩自可逃禪看取一年三白喜歡¶
共入新年¶
堅坐正冝養病開門便當幽尋一夜雪深一尺與誰¶
取酒同斟¶
　　　報暉庵¶
寸草仰生活春暉常照臨不知欲報徳何以見此心¶
江漢有時竭此心無淺深魏氏有令徳傳家非獨今¶
結庵在山阿日瞻松栢林仁風被逺邇猛獸不敢侵¶
令子守直道意往無﨑&KR0706;遂令此郷人得聞金玉音¶
<pb:KR4d0195_SBCK_018-7b>¶
我行時序晚囬望西山岑延頸長太息聊爲純孝吟¶
　　　贈莊季&KR0073;¶
老矣莊夫子居閑肯猒貧盛時更讀易憂道不無人¶
記往詩猶在相逢意倍親尚期香火社文字約遺民¶
　　　李尚書挽詞¶
李氏三呉秀尚書一代英立朝惟直道守已但純誠¶
報國心雖在憂時病已成人推四兄弟氣&KR0953;百公卿¶
未就養生術獨収強諌名傷心舊遊地城郭漫溪聲¶
　　　李器之履齋¶
人履履險巇君履履平地平地信可履行穩居亦易¶
責己不責人爲道不爲利熟視履險者豈不心有愧¶
<pb:KR4d0195_SBCK_018-8a>¶
君家天台守學固有餘味微言化子姪自足警一世¶
初無舉足勞寧有半塗滯君能識其然我亦從子逝¶
　　　野寺¶
曉䆫日未融野寺雨欲作經旬少客到靜坐差可樂¶
平生遭病擾今更不如昨囊空畏髙醫何以致良藥¶
所幸秋已至所在身可着洗耳聽涼風不待一葉落¶
　　　辛酉立春¶
中原擾擾尚胡塵堅坐江南懶問津漫讀舊詩如昨¶
夢都疑往事是前身子桑自了經時病原憲長甘一¶
味貧剰忍雪寒君莫厭土牛花勝已迎春¶
　　　雪夜¶
<pb:KR4d0195_SBCK_018-8b>¶
破屋除燈雪自明案頭無用讀書檠老慵已慣跏趺¶
坐昬夢尤便松竹鳴知有故人來問道乆無佳句與¶
尋盟明年更有閩山興但辨行纒莫計程¶
　　　謝方倅惠炭¶
寒壓新春雪不融布衾如鐵坐衰翁煩君又送南山¶
炭更放殘爐一夜紅¶
　　　即事四絶¶
老來於世轉無求事業聲名種種休伴得鄰僧忍飢¶
慣閉門無飯讀春秋¶
怱怱和夢别星樓擾擾隨縁住信州尚&KR0015;長江少方¶
便只教溪水暫西流¶
<pb:KR4d0195_SBCK_018-9a>¶
問柳尋花&KR0180;不知登山臨水病難爲日長客去松隂¶
靜強課兒曹學和詩¶
經旬却怕酒盃深野寺雖閑病至今莫謂閑居厭醫¶
藥未妨隨證檢千金¶
　　　贈人¶
中表多離隔情親子獨賢心遊衆目外氣出萬夫前¶
米賤猶堪飽官閑不記年春風上嚴瀬爲我略囬船¶
　　　辛酉之冬周提宫埅惠行隔¶
深冬坐窮閻未厭風日惡今晨起濃隂正恐雨雪作¶
故人憐我寒垂意到丘壑虚堂排竹牖已覺煖勝昨¶
初無穹窒勞漸有閑適樂我生甚易足所至況旅泊¶
<pb:KR4d0195_SBCK_018-9b>¶
不爲禦冬計敢復備隕籜偶蒙仁者念僻處未蕭索¶
從今作新年對酒且斟酌(作具/計一)¶
　　　&KR0009;張仲宗¶
聞道張夫子今年已定居偶縁荔子債遂絶故人書¶
嵗月足可惜溪山莫負渠它年得相近不必逺庖厨¶
　　　周仲固尚論齋¶
周侯不出何所爲閉門讀書心自知簞瓢陋巷君不¶
厭讀書萬卷能忘飢上叅羲黄下秦漢采取英華幾¶
脫腕是非榮辱姑置之忽若乗船到彼岸古人之學¶
有傳授君生寂寞千載後問君何以識古人袖手無¶
言坐清晝以此讀書爲尚友是事渺茫人信否人信¶
<pb:KR4d0195_SBCK_018-10a>¶
不信君不問松栢固難生培塿朝來落葉滿荒城青¶
山照人溪水横往來車馬作塵土想君深夜讀書聲¶
　　　吉州段秀才粟庵¶
大千非有餘一粟豈不足湏彌納芥子豈復論盈縮¶
今君住世網何以得此獨始知陋巷居已悟不逺復¶
(作此/復一)¶
　　　自如齋¶
朝爲事所奪莫爲飢所驅不知六合間何人能自如¶
永新段夫子屋小心有餘教子有家法逃禪猶作書¶
　　　醉經堂¶
紛紛入醉夢一語令渠醒段子閉門居云何猶醉經¶
<pb:KR4d0195_SBCK_018-10b>¶
其醉蓋非醉初無能解酲問經何所&KR0003;明善故能誠¶
　　　題焦寺丞詩冊三絶¶
一世奔波在别離君家孝友獨天知已令好夢傳消¶
息更有賔鴻効羽儀¶
路旁來報定何人物理潜通自有神想得三衢相見¶
地至今草木亦長春¶
河朔家人墮渺茫江南風日正舒長已知原上鶺鴒¶
處更入雲間鴻鴈行¶
　　　&KR0064;物¶
&KR0064;物看日景頃刻未甞停隨景移&KR0064;物日示令心驚¶
寓此不停景乃復望長生忽忽駒過隙悠悠池汎萍¶
<pb:KR4d0195_SBCK_018-11a>¶
況兹兵火中而每疾病嬰野寺過毒暑旱氣浮髙城¶
出門君莫厭宿昔已秋聲¶
　　　次葉守喜雨¶
群囂寂寞已収聲預怯秋房獨夜情忽聽僧簷鳴宿¶
雨定知田舍舞安甿盡消積暑經時早不厭新涼數¶
日晴更喜此邦賢太守樂爲詩頌教諸生¶
　　　無題¶
學詩漸老轉銷聲末路蒙公此日情尚有文章能起¶
疾豈惟田里解&KR0214;甿近郊秔稻成秋熟遶郭溪山入¶
晚晴剰繞長廊和新句不知庭下薄寒生¶
　　　次韻曽宏甫木犀¶
<pb:KR4d0195_SBCK_018-11b>¶
風吹旱暑未成秋辜負江村事事幽巖桂敢煩先折¶
送好詩仍不待邀求自憐疾病常髙枕坐想風流換¶
此州它日出門尋舊約未嫌踈嬾作人不¶
　　　贈鄭侍郎二首¶
便欲深居過一寒破䆫重覓舊蒲團莫年生活如何¶
做子細煩公指示看¶
幾時不過西禪寺直自初秋到晚秋聞道主人憐我¶
病天寒酒未送新篘¶
東萊先生詩集卷第十八¶
