# -*- mode: mandoku-view; -*-
#+TITLE: 東萊先生詩集
#+DATE: 2015-09-12 00:30:24.000056
#+PROPERTY: ID KR4d0195
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB08n0660-010東萊先生詩集-卷十.
<pb:KR4d0195_SBCK_010-1a>¶
東萊先生詩集巻第十　吕本中居仁¶
　　　秋日即事四首¶
瓦爐香燼欲凝塵小檻黄花更一新絡緯戒寒鳩喚¶
雨(喚婦/一作)世間那有自由人¶
鬢髮蒼然雪欲垂問君何苦讀書爲旁人不㑹(悟/一作)¶
囬頭意猶記田光盛壯時¶
簿書塵土亂蒙茸無復江船萬里風卧聽秋聲滿簷¶
溜不知牆下有梧桐¶
何處螳螂欲捕蟬主人初未覺鳴弦稍知東里能堪¶
事一任神龍&KR0720;洧淵¶
　　　閏月九日(政和戊戌)¶
<pb:KR4d0195_SBCK_010-1b>¶
踈林渺渺下新霜留得黄花小檻香莫道窮秋少風¶
味一時頓有兩重陽¶
　　　惡木¶
惡木不忍伐留我牎户前人皆𥬇我拙我獨爲汝賢¶
共生天地間誰不願長年如何枝葉内便緃斤斧穿¶
人或甚於斯同被恩愛纏燕昭與漢武所享固巳偏¶
樂極未肯休更欲求神仙孰能以此心擴爲無盡泉¶
大哉周文王尚結枯胔縁傷生有禁止亦具月令篇¶
好木雖云好不須公愛憐惡木雖云惡莫自生讎寃¶
歳晏霜雪稳夏深雷雨顚扶踈有震落與公常晏然¶
　　　江上二首¶
<pb:KR4d0195_SBCK_010-2a>¶
南山稍踈闊病眼不能明月挾清霜下風隨細浪行¶
未蒙青鳥信虚負白鷗盟不見臺城路年年春草生¶
甚欲從此去作煩渠未休風期竹萬箇活業橘千頭¶
漢水覔二老青門尋故侯情知作寒士不解殺𡊮劉¶
　　　&KR0009;外弟蔡明善¶
相見還須未白頭只今君是冨春秋鶯花與夢飛騰¶
去甲子如川日夜流白酒可澆千卷讀青山欲喚十¶
年愁無因早辨歸耕計更就深公買沃洲¶
　　　秋夜¶
鳴鳩喚雨入西樓草樹蟲聲旋作秋明月自如常夜¶
好晚山仍發去年愁乆拋詩酒尋思去勝與兒童作¶
<pb:KR4d0195_SBCK_010-2b>¶
隊遊辜負禪心多少事石城看渡木蘭舟¶
　　　蛇¶
山雲樓起風旋磨百毒乗隂出相賀中庭夜夜蛇作¶
堆草堂病夫愁欲破時須兵子設符呪更遣貍奴旁¶
坐卧雖非當道白帝子恐是多年老書佐蛟龍變化¶
未可量草莽連崗足逋播農夫催租正苦辛莫向零¶
陵作竒貨¶
　　　謝新酒螃蟹¶
提壺滿送小槽春尖團未霜亦可人略借畢郎左右¶
手爲公一洗&KR0067;公塵¶
　　　&KR0009;諸子¶
<pb:KR4d0195_SBCK_010-3a>¶
南國旱愈甚西郊雨復休蠅蛆作殘暑蛙黽&KR0720;清秋¶
草暗黃沙盡風吹白日愁秖應有相憶時𠋣仲宣樓¶
　　　湘水¶
湘水一畨竹下有千畒隂寧知竹上淚是妾一生心¶
　　　頃與知止相別於曹州西門外蓋今十四年¶
　　　矣聞甞自澶淵過此感歎¶
昔別是兹土今游還偶然似聞甞少憇猶自未眞傳¶
所過有陳迹相逢多少年長塗守病馬何敢更争先¶
　　　𩀱廟¶
唐四葉孫德下衰乆厭坐稳思奔馳外由驕胡内艶¶
妻楊李氣燄相奪移太宗之業甚整齊尓曹忽來撞¶
<pb:KR4d0195_SBCK_010-3b>¶
㨋之旁人爲之掩涕悲處之甚安渠不疑賊風忽來¶
吹白陂翠輿走避彎弓追倒立却視千熊羆猛將不¶
解河北圍睢陽失守東南危城中月餘析骨炊兩公¶
奮髯死不回鼎鑊在前惟恐遲蜀中消息未可期此¶
輩未易折箠笞念公不量勢力微本自不辱國士知¶
大厦又非一木支何必感槩如此爲徃時開元全盛¶
時公胡不念鱸魚歸亦不徃吊湘江纍死後聲名何¶
足竒商山老人吾所歸¶
　　　歸自成園¶
新春今幾時忽有簷外朶病眼乆不明念此歳月頗¶
橋南數畒園風雨與𨵿鎻主人猒敲門荆&KR0068;生道左¶
<pb:KR4d0195_SBCK_010-4a>¶
還家續殘章妙句仍帖妥雖無鑪錘工亦有盤礴臝¶
歸㠶渺江湖宿疾眩風火扶犂伴老農此語當自我¶
君看郷閭𨷖則有閉戸可(名/御)無學春蚕作蠒自纆裹¶
　　　與諸舎弟游董村¶
來徃無十里頗能妨晝眠踈籬董村水遠樹洛城煙¶
酒薄詩牽強身閑病接連荒田㸃殘雪知在甬山前¶
　　　見信民舊書有感¶
蝸涎狼籍閣殘書彷彿黃公舊酒壚試問東山謝安¶
石不知能似此人無¶
　　　同叔用宿子之家¶
老足交親薄江&KR0303;爾獨賢文章未遽絶歳月或堪憐¶
<pb:KR4d0195_SBCK_010-4b>¶
薄酒寧非道寒灰却㑹禪猶須五湖口風雨夜同船¶
　　　隄上¶
落花吹盡不堪憂只見河隄水慢流晚日強穿城北¶
市春風猶駐驛南樓妻孥轉覺爲身累歳月終難望¶
汝留萬里長江一尊酒故人何處𠋣扁舟¶
　　　游西池歸¶
偶爲池上游入郭天尚早香壟入晚霧柳色映馳道¶
我馬亦未疲歸路貪月好還舎了無事百念紛未掃¶
近店酒可沽重當爲君討¶
　　　岀順天門歸陽翟二首¶
遲明岀都城夾路多栁色行人半歌&KR0152;莽不見阡陌¶
<pb:KR4d0195_SBCK_010-5a>¶
西池巳春晚我復道里迫枯田甚渴雨乆作龜兆拆¶
屢遭人馬飢更悟坡壠隔微官戀&KR0155;斗恐負朋友責¶
&KR0004;無秦楚遇亦有陳蔡厄沉憂能傷人今汝頭巳白¶
淵明在柴桑意亦憚逺役豈無好事人助子了耕植¶
還家賦歸來頗自悔平昔向時經由地風雨晦行迹¶
欣然𠋣南䆫謂此可容𦞃孰知劉檀輩生有五鼎食¶
流風未遽逺此士眞有力傷哉謝太傅辛苦至折屐¶
　　　新鄭路中¶
柳絮飛時與君別南樓把酒看新月月似當年離别¶
時柳絮隨君何處飛落花寂寂長安路陌上十人九¶
人去凖擬歸鴻&KR0009;得書回頭已失秦州樹丈夫薄情¶
<pb:KR4d0195_SBCK_010-5b>¶
多可念爾獨何心守貧賤勸君以金屈巵贈君以長¶
短歌城南城北春草多明月如此奈愁何¶
　　　離新鄭¶
荒村更柳色節物近清明去國三年恨還家一日程¶
故人投暁別羸馬傍山行何事逢寒食春來苦要𩛿¶
　　　宿頴昌范氏水閣¶
溪流淺無聲月色初到竹主人中夜歸客子睡巳熟¶
向來湖海興歳事方窘束云何蟋蟀歌更自傷局促¶
相尋覓舊約見子故未足翛然解衣卧髙枕被數幅¶
賢哉五年別有此一室獨我須日巳白子髮良未秃¶
尚懷平生歡歌呼聲徹屋何須豕腹脹更伴狗尾續¶
<pb:KR4d0195_SBCK_010-6a>¶
明朝尋故人戯語公一讀¶
　　　聞南寇巳平歡快之甚作詩五十韻¶
日月開南極山河拱上都聖朝頻決勝賊黨莫狂圖¶
驛道傳烽燧官軍下舳艫弄兵心巳壯渫血氣猶麤¶
臘月杭州破驩聲歙縣屠迹雖連勁越勢欲動全呉¶
劒㦸排空上芻糧夾路輸予方在衰杖意不保頭顱¶
豈謂除𨵿傳都非驗漢符坐看前乗𣳚誰救左輪朱¶
守將仍安枕郷豪肯棄軀百川歸巨浸一命仰洪鑪¶
撫事思同輩低頭失壯夫風雷蟄龍卧名字列仙臞¶
遇寇來淮口迎家傍海隅未隨霜雪死甘伴甲裳趨¶
毎有妻孥問寧知道里虞荒城補&KR0378;土旱水著菰蒲¶
<pb:KR4d0195_SBCK_010-6b>¶
交友多流寓人煙乍有無相逢可慟哭掩淚只長吁¶
羽檄邀鋒(風/一作)數江船取路迂艱難脫紛擾潤澤到¶
焦枯婁辱分金送兼容折簡呼同羣見鸑鷟猛獸伏¶
於莵徃徃&KR0300;僧飯時時就客廚苦留春駘蕩勤對色¶
敷&KR0254;不有溝中斷其如屋上烏身猶訪安佚意獨離¶
囚拘行李催歸疾生涯與舊殊裹糧違戰地舉足值¶
窮途悞猒韓城僻虚隨潁水紆舊書猶醬瓿破屋但¶
繩樞蔣詡空三徑楊雄更一區生平從學圃老復厭¶
爲儒愛草&KR0016;驢穩看雲借杖扶幾年供坎廪盡室付¶
﨑嶇觸熱醫頻喚傾囊酒漫酟素冠窮偪仄白髮&KR0017;¶
耶&KR2023;側轉𩦸縶足徃還狼跋胡衆憐東郭困自學北¶
<pb:KR4d0195_SBCK_010-7a>¶
山愚取別方揺扇成詩欲斷壷踈籬倒禾忝驟雨落¶
楸梧苦語終難好清談却未須家猶近墳墓晚或望¶
桑榆今日祅氛滌新秋暑氣&KR0171;如聞舊巢覆盡伏逆¶
臣誅遣卒寛平賈令民内半租文章元典則刑賞舊¶
規摹桀惡先函首渠魁巳獻俘書來問安否尚足尉¶
馳驅¶
　　　還韓城三首¶
乍喜全家脫虚疑疋(萬/一作)馬奔乾坤德甚大盗賊爾¶
猶存稻壠秋仍旱溪流晚自渾素冠兼白髮愁絶更¶
誰論(作皓首/白髪一)¶
老有幽禪着窮知俗事踈漸諳深屋病無復故人書¶
<pb:KR4d0195_SBCK_010-7b>¶
日月馳驅後江山疾病餘新涼有佳句端爲述離居¶
(作歳月/日月一)¶
讀易&KR0004;無&KR0003;言詩旣有功客游千里異心事一尊同¶
藥裹難休老經函可御窮江淮足知遇𦒿舊憶徐公¶
　　　秋日至孟明莊¶
野色幽花靜有餘好山雖近不同途荒村&KR0013;雨&KR0378;三¶
日草具留僧飯一孟斷壠入秋頻放水老農垂手怕¶
催租平生粗識田園興更復何門可曵&KR0322;¶
　　　韓城紀事五首¶
老耻爲儒不學禪還家常欠買山錢成州太守憐衰¶
病時有書來&KR0003;太玄(守城州/&KR0303;以道)¶
<pb:KR4d0195_SBCK_010-8a>¶
糠豆猶慳不到盤小兒寒至尚衣單雖無事業傳惇¶
史或有聲名託稗官¶
稳看飛蟲着網黏爐香欲盡不須添未嫌秃項如壷¶
赤何處香醪似蜜甜¶
病來毎有爲僧興老去&KR0004;無涉世心它日三江五湖¶
口斷雲寒水有知音¶
老不謀身望子公少年豪氣想元龍𠋣松菴下香嚴¶
路今日書來第一封¶
　　　陽翟冬夜(一作冬日書懐)¶
便徃(死/一作)吾何敢長閑(同歸/一作)力未能寒爐夜篝火急¶
雪暗翻燈喚客&KR0004;無酒敲門尚有僧不嫌空四壁(作/一)¶
<pb:KR4d0195_SBCK_010-8b>¶
(壁立/猶餘四)相對𠋣枯藤¶
　　　孟明田舎¶
未嫌衰病出無驢尚喜冬來食有魚徃事髙低半枕¶
夢故人南北數行書𦭘茨獨𠋣風霜下粳稻微收鴈¶
鶩餘欲識淵明只公是爾來吾亦愛吾廬¶
　　　雪後¶
謾遣兒童掃雪開却穿籬落看春回溪山冷淡&KR0378;三¶
尺故舊飄零酒一杯近買芒鞵供踏雨更收藜杖與¶
尋梅玉川老去生涯在時有鄰僧送米來¶
　　　宿田舎¶
飢腸不貯酒凍粟自生膚旅枕三年夢荒村一事無¶
<pb:KR4d0195_SBCK_010-9a>¶
不愁風折木時有火添爐尚想崔夫子冬來體更(作/一)¶
(却未/簞瓢)臞(居郟城/崔德符)¶
　　　除日¶
我食巳併日子來能隔年溪山出城路風雪探梅天¶
納息初聞妙繙經舊有縁相陪得清坐不敢歎無氈¶
　　　將遊嵩少題石淙¶
　　　　石淙在嵩山之東三十里下臨絶壑有流¶
　　　　水焉奔騰縱放&KR0244;與石㑹蛟龍之所畏避¶
　　　　風雨之所出入駭目竒異之觀少有能過¶
　　　　此者矣作石淙詩¶
南山吐雲柳絮飛北山之外煙草微南山北山日在¶
<pb:KR4d0195_SBCK_010-9b>¶
<pb:KR4d0195_SBCK_010-9b>¶
誰能啜其華夜氣初未冷諸峯環而立一一皆秀整¶
中居此丈夫衆象不得騁巍然萬物表獨閱百代永¶
同來有竒士可得一𥬇領不用貯微言區區弔箕潁¶
　　　與崔德符田元邈別後奉&KR0009;¶
處僻猶多事陪公得暫閑直縁怕酒去不爲憶家還¶
苦語知無筞微官直強顔髙城更南望林斷有青山¶
　　　出遊¶
日日春濃病不知偶游僧寺送春歸長年誤跨將軍¶
馬漸老空悲游子衣山路有&KR0378;知雨過村&KR0163;無酒驗¶
人稀今秋定作江東計趂得鱸魚八月肥¶
　　　董村歸路馬上口占(暫歸陽翟)¶
<pb:KR4d0195_SBCK_010-10a>¶
水聲髙下竹回環薄酒無功不耐寒白塔忽從林外¶
出青山常在馬頭看¶
　　　嘲柱杖¶
王郎贈我桄榔杖三歳庵中伴我閑只爲嬾行常靠¶
壁不能隨我過嵩山(作𠋣壁/靠壁一)¶
　　　术煎¶
斷苗取靈根斸石不到土道人掃落葉閉戸手自煑¶
晴煙溜䆫几初夜過風雨老盆酌天醴春罋發膏乳¶
檐囊到城市餽我一勺許中年血氣敗今我飲此醑¶
色如膠飴重味有荷心苦京城舊交游臡&KR0701;亂鼎俎¶
誰能供此飲逺視鴻鵠舉一洗肝肺塵但嚥公勿吐¶
<pb:KR4d0195_SBCK_010-10b>¶
　　　有客¶
燥硯渴水不濡筆濁酒欠錢長(常/一作)卧瓶此中定(故/一作)¶
自有佳處&KR0083;帳蒲團増眼明故人江南江北岸千(百/一作)¶
書不如一見面人生歡㑹不可常𦘕梁巳送西(𩀱/一作)¶
飛燕¶
　　　李文若季敵訪余髙安留連累日臨行贈之¶
十年奔走風塵中學殖不進身愈窮夢斷江南不得¶
徃坐歎歳月如驚鴻君家政當匡廬路時有僧行附¶
書去毎念君家草堂好便欲移家就君住當時氣𧰼¶
巳參差今日情懷況遲暮斯文未喪欲誰託交游十¶
人九不樂百川東下障狂瀾伯兄嶷然如斷山蒼蒼¶
<pb:KR4d0195_SBCK_010-11a>¶
在上乆無意空使妙句留人間兩季只今名籍籍北¶
方人士所未識未歇中原胡馬塵且喜沙頭風浪息¶
髙安相遇一長吟盛夏苦雨成&KR0075;霖顧我無能甘畎¶
畒如君豈合在山林豫章老矣棟梁在莫厭它時斤¶
斧尋¶
　　　木芙蓉¶
小池南畔木芙蓉雨後霜前著意紅猶勝無言舊桃¶
李一生開落任東風¶
東萊先生詩集卷第十¶
