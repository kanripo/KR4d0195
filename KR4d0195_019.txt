# -*- mode: mandoku-view; -*-
#+TITLE: 東萊先生詩集
#+DATE: 2015-09-12 00:30:24.381576
#+PROPERTY: ID KR4d0195
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 19
#+PROPERTY: FILE SB08n0660-019東萊先生詩集-卷十九.
<pb:KR4d0195_SBCK_019-1a>¶
東萊先生詩集卷第十九　吕本中居仁¶
　　　次曾宏甫九日韻¶
僧園曉色散栖鵶強起新詩整復斜正想故人披宿¶
霧忽蒙佳句洗昏花舊㳺徃徃違心事老病昏昏漫¶
嵗華辜負重陽一尊酒且來占雨又朝霞¶
　　　九日贈曾宏甫二絶¶
茶花過雨十分香山後山前已帶霜何事東籬數株¶
菊已將青蘂趂重陽¶
漸退中原胡馬塵溪山未猒徃來頻雖無名酒酬佳¶
節尚有新詩答故人¶
　　　送徐止秀才歸小葉¶
<pb:KR4d0195_SBCK_019-1b>¶
後生少規摹子學有根源紛然衆&KR0003;中獨識孔氏尊¶
古人雖不作此理固常存滄海無津涯寧有衆水分¶
鑑明不受垢垢盡亦無痕子還訪師友當自得其門¶
躬行見日用餘事不論文¶
　　　次葉守韻¶
新正無所爲出戸亦乗興欲尋林泉幽不避風雪迸¶
搜腸乞佳語分外若贅癭故知藜藿槃不受珍果飣¶
清詩洗病目鄙陋知不稱披雪見新月乃悟本來性¶
溪山况蕭灑復有松竹映何須待醇酒然後有酩酊¶
　　　送曾宏甫知黃州四絶¶
雨餘天氣欲甞橙栗可煨炮芋可羹正是一年秋好¶
<pb:KR4d0195_SBCK_019-2a>¶
處忍令無酒送君行¶
口脣白醭未甞開正始餘音挽復回他日鑪香爲誰¶
起公曽親見了翁來(議陳公所知/宏甫頃常爲諌)¶
君到江頭不問津雪堂草木幾畨新一生未得文章¶
力要掃中原胡馬塵¶
騏驥徐行不離群却行江北訪斯文潘何子弟能傳¶
業當奉遺書與使君¶
　　　題范才元&KR0030;軸後¶
昔年同過嶺南州曾看湘江萬里流妙手可傳詩外¶
意亂雲寒木更孤舟¶
　　　送尹少稷賢良還懐玉山¶
<pb:KR4d0195_SBCK_019-2b>¶
青松在庭檻乃受衆目憐念彼嵗寒姿肯爭桃李妍¶
不如卧澗壑嵗乆霜雪前尹侯東州英烱若珠在淵¶
避地走南荒因循留瘴煙歸來懐玉山草草屋數椽¶
深居絶萬慮讀書欲忘年偶出到城市頗厭塵囂煎¶
搜腸出妙語贈我以長篇行潦被注挹朽木煩彫鐫¶
紛紛車馬間孰能知子賢别歸值短晷肯復更留連¶
我老百事廢鈍馬難加鞭清霜粲屋瓦白雲常在天¶
悵望子所居欲去無寅縁¶
　　　&KR0009;題曾黃州重修睡足齋¶
雲濤際天江北路郡古人稀春復暮平生想像睡足¶
庵頗見王杜安身處十年兵火庵已壞草莽連崗穴¶
<pb:KR4d0195_SBCK_019-3a>¶
狐兎使君初來席未暖重就新齋立䆫户踈踈脩竹¶
&KR0321;泉石歷歷幽花&KR0039;煙霧竹樓月波不寂寞雪堂東¶
坡復共住昔者同遭盗賊擾今者定蒙神物護使君¶
忘言坐搔首抖擻衣&KR0109;脫巾屨下簾髙枕百吏散一¶
任江頭風斷渡㑹思王杜與新詩夢裏相逢得竒句¶
　　　重陽前一日作¶
涼風䇿䇿旁江城道路猶寛逺去程秋晚情懹常索¶
漠夜長更漏轉分明未償臍腹三年艾不&KR0018;膏油二¶
尺檠明日黄花一尊酒苦思親舊與同傾¶
　　　春晚¶
春色忽巳冕悠悠留此心深居有閑暇今節廢追尋¶
<pb:KR4d0195_SBCK_019-3b>¶
更老愁何在長貧病亦侵一盃聊自勸不爲落花斟¶
　　　寒食二絶¶
梨花雪白柳深青也似中原舊驛亭猶記徃來寒食¶
下客房無酒卧空缾¶
今年春物更怱怱野杏山桃取次紅底事無錢作寒¶
食可無新語記車公(出須謀樂不泥車公更泥誰/白樂天與河南尹詩云明朝欲)¶
　　　閑居即事¶
新舊音書寂不來略無一事可縈懐春風寂寞花侵¶
路野寺荒涼草上堦剰欲出門留客坐不妨扶杖看¶
僧齋無人㑹得龐公意只道淵明是匹儕¶
　　　偶出謝客¶
<pb:KR4d0195_SBCK_019-4a>¶
才過清明日更長竹輿頻出度浮梁雨侵田水連溪¶
白春入山花帶蜜香數有故人相勞苦不嫌俗事且¶
窮忙今年尚有湖湘興不待秋風便促裝¶
　　　&KR0188;食三首¶
殺物以活已&KR0079;食固多慙况無一事勤敢於滋味貪¶
今晨病少間調羮有酸鹹居然飽筍蕨自足慰清饞¶
磨刀向猪羊渠有千種苦厨人盡心力&KR0054;汝一&KR0015;許¶
此道在忠恕觀彼更觀汝聖人雖未言寧可自莽鹵¶
夫子釣不綱於理已不隱浮屠斷食肉此語&KR0003;始盡¶
人生慣便習奉法乃不謹要當守淡薄萬事可堅忍¶
　　　戒殺八首¶
<pb:KR4d0195_SBCK_019-4b>¶
勸君勿殺犬犬有爲主心爲主反見殺君何無淺深¶
君貧犬不去君冨犬分憂執以付鼎鑊於君心穩不¶
畜犬被縛時猶爲主人吠吠聲未絶口湯沸毛已退¶
主人調醯鹽欲以佐滋味持此望身安世間寧有是¶
犬雖有小過未至不得活賣錢與屠宰使得恣臠割¶
君兒小不安君夜不得眠何獨於此犬如此安忍然¶
勸君勿殺鷄鷄能伺昏曉聞鷄君即起一一家事了¶
一朝被烹煑不念前日功主人取暫飽鷄苦固無窮¶
縱犬使殺鼠鼠窘生百畏其飢使之出此亦有何罪¶
犬鼠俱勿殺莫計有無功茍以無功死還與殺犬同¶
願君普斷殺能益君壽數子孫亦長年皆以不殺故¶
<pb:KR4d0195_SBCK_019-5a>¶
君子逺庖厨非有意於善但能觀自身此理即可見¶
商臣殺其父身亦享楚國世民殺其兄亦未妨大福¶
以此知報應未必在此時此時雖無他終乆君試思¶
虎狼非不仁天機使之然蛇虺肆百毒此亦受之天¶
願君勿憎怒憫此心謬用仁氣茍薫蒸終皆變麟鳯¶
　　　&KR0009;祁居之¶
苦憶均陽祁處士只今全是住庵僧何時更得相從¶
去細話叢林舊葛藤¶
　　　送韓念八迪功¶
君去留不得我行還未忙漂零更逺别衰疾且深藏¶
野水千山緑荷花一路香猶思徃還地相望隔浮航¶
<pb:KR4d0195_SBCK_019-5b>¶
　　　謙上人清湍亭¶
道人結庵殊未就先起小亭山左右不將溪水濯塵¶
埃且以清湍爲客壽雲煙映靄作春濃草木堅枯辦¶
秋瘦客來相對兩無語豈有浮辭問時候一生行脚¶
如夢覺天意似於君獨厚我今留滯未得徃想像此¶
亭如故舊再三伸&KR0083;誦清詩已勝開尊飲醇酎(録&KR0009;/上人)¶
(仲諸公題詩/彦禮彦冲原)簞瓢可樂不淡薄蘭菊重生足滋茂他¶
時有暇更分題此遊未落諸公後¶
　　　送韓臨亨提舉¶
君有千里行我獨留此居君行赴何許沅江隔重湖¶
我留此山中欲去尚躊躇沅江道里僻罷民待君蘇¶
<pb:KR4d0195_SBCK_019-6a>¶
君亦憐其民溼沫勤喣濡涼風促君斾小雨膏君車¶
漸去囂塵逺及此夏景初野色望行路東門初首涂¶
風土日已好誰能懐舊廬舉手謝拘束有若縱壑魚¶
路逢舊交游相見問何如道我且貧病因風時&KR0009;書¶
　　　和伯少潁迂仲將歸福唐偶成數詩欲奉&KR0009;¶
　　　無便未果也辰叔常季南還因以奉送¶
紛紛走道途擾擾雜泥滓既爲風俗移又以血氣使¶
百川灌河來夫豈有涯涘故人林與李始可與語此¶
方子獨立士(徳順)嵗莫亦深居林李從之游欲出更¶
躊躇紛華晚不顧浮湛同里閭時從陸丈人共此一¶
篇書(陸亦顔游/諸公皆從)¶
<pb:KR4d0195_SBCK_019-6b>¶
閩山固多竒閩士亦多傑弱水不勝舟有此積立鐵¶
胡劉守節意亦豈待言&KR0003;(致中/原仲)堂堂混衆流此固不¶
得折¶
經時望子來尉我終嵗病西行道路迂欲見復未定¶
秋毫論得失此豈不有命甞聞安身要其本在無競¶
(自保守道則福至求禄則辱來實法言/王輔嗣卦解云安身莫若無競修已莫若)¶
才叔䇿名時已自能不動中年謫南荒與世作梁棟¶
生平所踐履自待九鼎重失固不足言得亦何所用¶
(登科時已無喜色矣/才叔諌議張公也初)¶
　　　送范才元¶
胡塵犯中原冠蓋走東南同時辟地人十不存二三¶
<pb:KR4d0195_SBCK_019-7a>¶
相逢各衰病豈復能清談君今尚行役未暇脱征衫¶
聲名自宿昔文字性所耽誰能隨少年下筆令人慙¶
並海雖名&KR0022;&KR0285;愛殊酸鹹君但撫罷民未須嚴轡㘅¶
開堂宴賔客清詩消半酣時&KR0009;荔子來尚能憐我饞¶
自餘君不問只向鼻端參¶
　　　贈魏邦達張彦素¶
公更深居我更衰山林膏壤偶同時兩年疾病略相¶
似二老風流應自知苦學養生猶有累不知閑過是¶
無爲初冬&KR0009;逺無他物半夜才成一首詩¶
　　　送南上人¶
閑居病益侵俗事初一掃南公犯寒來爲我略傾倒¶
<pb:KR4d0195_SBCK_019-7b>¶
論詩已得妙不必在窮討我懶百慮廢識子恨不早¶
歸途見徐董(彦光/明叔)更問此二老所恨聊復翁向者骨¶
已槁(彦速)拭目看遺文令人惡懐抱(與明叔墨妙甚冨/南上人收二董時)¶
　　　贈曾吉甫¶
荒城少還徃居處喜相近欣然得一&KR0015;渠敢有不盡¶
詞源乆欲竭此道或少進作氣在一鼔軍士况未憗¶
涼風動髙梧塵土朝作陣臨溪惜暫别溪淺雨復吝¶
豈無一言贈以當百鎰贐沉綿我未瘳行李君更(名/御)¶
　　　贈魏邦達張彦素¶
橘緑冬未黄菊老霜變紫不知風土佳但覺日月駛¶
間居得養疾調氣實在此從今便休去敢復爲物使¶
<pb:KR4d0195_SBCK_019-8a>¶
誰能明吾心旁邑有君子¶
　　　次韻汪教授木犀¶
治藥呼醫懶出門每聞樂事漫消䰟秋花帶雨寒由¶
在老病尋詩目更昏但見晚霞飜雨脚不知山石是¶
雲根主人有意留嵓桂要使貧交奉一尊¶
　　　送詹慥秀才¶
子來今幾時歳月忽已晚今當别我去道里初不逺¶
家山霜正濃馬草寒更短何以奉親懽一&KR0015;和氣滿¶
邇來游學士已見如子罕讀書要躬行俗事不猒簡¶
故郷多老儒歸日正可欵時能&KR0009;餘論尚足起我懶¶
兩州多便人自可數徃反¶
<pb:KR4d0195_SBCK_019-8b>¶
　　　靜軒¶
紛紛逐人行擾擾與事競不知一世間能得幾人靜¶
公今黙無語種種以靜勝人來漫相接事至聊復應¶
開軒道院旁足以補我病日髙公事散轉與靜相稱¶
千載師蓋公此理乆已證爐煙裊晴䆫松聲韻鍾磬¶
簿書勿勤來公方在禪定¶
　　　贈呉周保¶
舊琴無譜亦無絃子獨深求不計年正以安閑有餘¶
地不因言語悟先天論詩再到新刪後讀易仍窺未¶
畫前老病相逢聊一&KR0015;非&KR0028;無地可逃禪¶
　　　尹穡少稷方齋¶
<pb:KR4d0195_SBCK_019-9a>¶
人圎君方君但方鑿圎枘方君不忙冨貴可取君則¶
忘閉門讀書聲琅琅舊書重疊堆在床㸃勘同異分¶
偏傍運精竭思心力強十年足不離僧房荒山野路¶
秋水長客雖欲來嫌路妨幽蘭無人爲君芳采菊落¶
英充餱糧客雖不來有餘香¶
　　　送義先上人歸古田¶
斷雲無水去無蹤囬望&KR0028;山指顧中何處尋君問消¶
息古田南路已春風¶
　　　送范十八¶
范子閑行定不窮䄂中詩卷敵清風野僧道士有餘¶
意同學故人多近功已辦辛勤十年讀時須談&KR0015;一¶
<pb:KR4d0195_SBCK_019-9b>¶
尊同相看又作韶州客却望臨川是夢中¶
　　　徐師川挽詩三首¶
江西人物勝初未減前賢公獨爲舉首人誰敢比肩¶
時雖在廊廟終亦返林泉今日西州路臨風更泫然¶
異日逢明主端居不復藏一心扶正道極力拯頽綱¶
已病猶軒豁臨衰更激昂始知操韞處餘事及文章¶
念昔從耆舊公知我獨深意猶如昨日愛不減南金¶
撫事思前作於時媿夙心素琴理舊曲無復有知音¶
　　　即事六言七首¶
老來與世相忘尚喜攤書滿床憶得少年無事苦心¶
更學文章¶
<pb:KR4d0195_SBCK_019-10a>¶
少年於世無求老覺心情自由放倒文章事業追隨¶
倦鳥虚舟¶
不入樂天歡㑹不隨淵明酒徒看取簞瓢陋巷十分¶
晝夜工夫¶
百壯艾能已疾一盃酒便生春熟睡覺時意思罷勞¶
歇後精神¶
游夏一辭不措非&KR0028;未究源流直自孟軻没後無人¶
㑹讀春秋¶
養生不能延年忘言未是安禪聖學工夫安在重尋¶
曲禮三千¶
畢竟學書不成誰道能詩有聲㸃檢平生交舊幾人¶
<pb:KR4d0195_SBCK_019-10b>¶
曾是同盟¶
　　　楊雄¶
讀易先知未畫前聖人何事絶韋編始知楊子多閑¶
暇更有工夫草太&KR0007;¶
　　　嚴君平¶
千秋蜀道一君平氣象從來不近名可惜下簾無一¶
事才將老子授諸生¶
　　　賈&KR0105;¶
孔丘墨翟並稱賢始信先生學未專何事退之傳此¶
謬亦將餘論㸃遺編¶
　　　晉二絶¶
<pb:KR4d0195_SBCK_019-11a>¶
紛紛禮樂付浮埃一取&KR0007;虚禍始開但見出言齊老¶
易始知胡馬不虚來¶
晉朝朝士安知禮盡出紛紛簒盗餘漫使當時辟世¶
士放言髙論祖浮虚¶
　　　畜犬雪童黠甚勝人壬戌夏&KR0064;死作詩傷之¶
它生與我有微因來見防家最後身共住世間均是¶
夢未應心境不如人浮雲婁變本無迹义路多歧莫¶
問津此後窮愁走南北更誰隨馬踏埃塵¶
伴我走道途直前無葛藤三年貧病裏幾度送亡僧¶
　　　又作二絶¶
荒山古寺欲黄昏梁上諸君欲到門雨濕雪童埋處¶
<pb:KR4d0195_SBCK_019-11b>¶
土向來精爽更誰論¶
客至書來緫不知都縁邇日吠聲稀蛛絲網遍常行¶
處猶道奔逃未肯歸¶
　　　秋日¶
禦盗犬新死放生羊尚存有書消永日無客到衡門¶
山色熱猶好溪流雨不渾還須止雜念數息度黄昏¶
　　　懐雪童¶
老來於世漫多悲夢幻推移且自知想得開山藏骨¶
處却如揺尾乞憐時送行識我貧無蓋閑坐思渠悶¶
有詩從此窮居添寂寞夜長誰復遶簾帷¶
　　　即事¶
<pb:KR4d0195_SBCK_019-12a>¶
畏事成閑猒出遨故人不見如曹逃一寒一暑便衰¶
老如夢如幻無堅牢客游衮衮漫南北徃事悠悠増¶
鬱陶此去還能安坐否割雞元不用牛刀¶
　　　念舊¶
俛首思疇昔常期不負渠事隨新境轉人與舊情踈¶
少日猶相憶多年遂絶書况於生死隔寧復似平居¶
　　　和汪教授¶
羡君須作縁陂竹飯飽哦詩聲徹屋閉門不出動經¶
旬坐看禪房花栁簇却記冰霜動地時半夜小園風¶
折木一尊相對任濁清三徑閑行漫松菊長篇短句¶
動&KR0313;軸想像清香有餘馥問君何以得此妙木潤只¶
<pb:KR4d0195_SBCK_019-12b>¶
縁山有玉我窮猶敢和君詩不留和氣暖臍腹搜尋¶
險韻少工夫敢與諸公鬬遲速¶
　　　癸亥嵗正月二首¶
閑居足因循所至漫冬夏今年忽六十稍覺日有暇¶
孔子固大聖未害六十化同時蘧伯玉亦豈出此下¶
莊周與恵施初未識此話何因爲此語百世呈縫罅¶
不如姑置之以俟一戰覇¶
孔子六十時入耳心則通所造不可知誰能強形容¶
當世設梯級聊發百世蒙如何陋巷顔年少兩頰紅¶
出門請從之便欲齊此翁心知路不逺試用一日功¶
還家對簞瓢此士正不窮¶
<pb:KR4d0195_SBCK_019-13a>¶
　　　&KR0009;蔡伯世李良宇¶
兩君覊旅宦西蜀我亦江南住僧屋想像平生肺腑¶
親晴天何處飛黄鵠&KR0067;郎故是豐年玉道兒更是見¶
不足藜羮脫粟有餘味冨貴薫天果非福死生契闊¶
今誰在徃事悠悠陵谷攺他年乗興下瞿唐見我衰¶
頽莫驚怪别尋好語和君詩償盡平生難韻債掃除¶
壁土更焚香下酒如今有鮭菜¶
　　　贈魏承事二絶¶
雨漲溪渾欲斷橋水郷風物轉蕭條煩君下筆留春¶
住令我寒䆫不寂寥¶
四十餘年别歷陽舊游如夢費思量眼明見此老居¶
<pb:KR4d0195_SBCK_019-13b>¶
士聽話舊游如到郷¶
　　　送魏縣丞之官餘杭¶
君去我逾靜我病君得知如何便相逺未有再見期¶
溪橋已春晚紅紫乆離披初無一尊酒慰君别後思¶
君才則甚長所用無不冝但當歛光芒匣劒深藏之¶
初非擊剌用肯顧庸人嗤平生冨事業餘事尤長詩¶
當官儻見念琢句敢嫌遲上以&KR0009;難兄下以愈我飢¶
　　　葉尚書普光明庵¶
日月豈不明明乃有昏晝四時所出火更自表新舊¶
寧知普光明亘古不傳授獨照萬物表不見所成就¶
逺乃包須彌近不聞圭竇茫茫濁水源我此明亦透¶
<pb:KR4d0195_SBCK_019-14a>¶
尚書所居庵草木甚癯瘦收藏萬丈光歛退著懐䄂¶
至寳乆不耀却立萬夫後我願從公游昏病方待救¶
先持此微言逺&KR0009;爲公壽¶
　　　焦復州惟正&KR0009;鼎復兩州喜雨詩來以近體¶
　　　詩一首&KR0009;之¶
聞道復州賢太守只如前在武陵時相逢未&KR0003;爲州¶
樂所至先傳喜雨詩行比曾參仍不魯(以孝友稱/焦君居家)政¶
同龔遂更何疑懸知此去長間暇定是愚民不忍欺¶
　　　送范十八還江西効白樂天體¶
與君此别重依然再得相逢又幾年無使人言長似¶
舊况敎人道不如前窮通軒輊皆由命貴賤髙低揔¶
<pb:KR4d0195_SBCK_019-14b>¶
是天只有脩身全屬我少遲留處便加鞭¶
　　　晁公詩九經堂¶
人家有屋但堆錢君家有屋定不然一堂無物四壁¶
立六藝三傳相周旋人言君貧君不顧以此辛勤立¶
門户聖人遺意要沉思暫脫楚騷辭漢賦他年相見¶
問何如且&KR0003;九經得力處¶
　　　送瑞印上人歸福州¶
不須布襪與行纒叅得諸方五味禪散盡白雲見明¶
月虚空只是水中天¶
東萊先生詩集卷第十九¶
