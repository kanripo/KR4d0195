# -*- mode: mandoku-view; -*-
#+TITLE: 東萊先生詩集
#+DATE: 2015-09-12 00:30:24.424667
#+PROPERTY: ID KR4d0195
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 20
#+PROPERTY: FILE SB08n0660-020東萊先生詩集-卷二十.
<pb:KR4d0195_SBCK_020-1a>¶
東萊先生詩集卷第二十　吕本中居仁¶
　　　尤美軒在玉山縣小葉村喻子才作尉時名¶
　　　之取歐陽文忠公醉翁亭記所謂林壑尤美¶
　　　望之蔚然者後數年舊軒既毁復作寺僧移¶
　　　軒山下汪聖錫要詩叙本末因成數句&KR0009;之¶
兹軒在何許逺在洞巖側洞巖山水勝自與塵土隔¶
天以奉幽人寧肯媚過客尉曹昔吏隱到此若有獲¶
名軒曰尤美盡去眼界窄坐令歐陽公餘意轉明白¶
車馬走道路我乆度此厄茫茫六合間於此有安宅¶
軒雖有成壊山本無異色舉頭見林壑不必更逺索¶
　　　金鷄董需彦光凌岑庵¶
<pb:KR4d0195_SBCK_020-1b>¶
我爲江南游衰病轉不堪徃來信撫間未上凌岑庵¶
凌岑賢主人清峻如山巖避事若荼苦守貧如薺甘¶
平生好交游十不存二三令弟又繼徃世不聞清談¶
髙風故絶俗想像令人慙浮生有欣戚此味乆已諳¶
請君但髙枕客來睡方酣茫茫岐路間與渠爲指南¶
乗風本餘事不向鼻端叅¶
　　　盛華彦光丘壑軒¶
盛侯少時偉儀觀下筆不休人共歡胷中别自有丘¶
壑萬里溪山藏几案徃來車馬閙泥土盛侯何甞著¶
眼看較量今古攷同異枓藪胷襟别眞贗今朝示我¶
故人詩老病窮愁得消散故人相繼在&KR0017;録君雖獨¶
<pb:KR4d0195_SBCK_020-2a>¶
存飽憂患且住溪南數間屋坐穩不憂時節換人言¶
丘壑殊不惡君守一丘只如昨文章老徤氣如虹不¶
向山巖何處著¶
　　　送晁公慶西歸¶
頃從君家諸父遊談經語道乆未休死生契闊風塵¶
起徃事追尋三十秋疾病衰頹且深坐喜見後生勤¶
勝我臨行索我送行詩短句長篇無不可少年學問¶
要躬行丗人營營勿與爭閉户忍窮心自樂簞食瓢¶
飲殊不惡紛紛得失誰厚薄得此失彼莫籌度¶
　　　曽吉父横碧軒¶
囂塵等山林此理乆未盡君今住丗網於此巳自信¶
<pb:KR4d0195_SBCK_020-2b>¶
僧居隔長溪屋古柱礎潤不知市聲逺但覺山色近¶
開軒有餘地草木當夏閏一身船轉頭萬事燈落燼¶
譬如癢在體搔抑吾已認青山故在眼已絶封閉吝¶
悠然有遐想此語君所印¶
　　　送邢道州趙邵州歸湖南¶
相逢不得款奈此離别何長涂已新秋從此風雨多¶
欣然出殘暑如鳥離網羅我獨此淹留衰病日婆娑¶
&KR0613;足望二子洞庭秋始波道州通家舊口辯如懸河¶
邵州我表弟玉也保不磨無由得相就相近日經過¶
黄塵飜馬足未暇眄庭柯何時&KR0009;書來與我消睡魔¶
天涼不飲酒爲子一髙歌¶
<pb:KR4d0195_SBCK_020-3a>¶
　　　送方豐之秀才歸福唐¶
我居江東惟信之州子來自南而與我游問其所友¶
一時之秀其兄韞徳亦既有就子學既立子志甚逺¶
何以終之止在不倦貧賤勿猒自然無悶冨貴勿羡¶
害徳之本彼古之人能聖與仁我胡不能歎其絶塵¶
今子歸矣嵗亦有秋何以告子惟聖之求水流有源¶
木生有根惟源與根入徳之門求聖根源惟正之守¶
正之不守棄師背友絲毫之僞勿萌於心無有内外¶
亦無淺深由此則聖舍此則病是以君子所守先正¶
于以贈别亦以自警爲别後思且以三省¶
　　　向敦武挽詞¶
<pb:KR4d0195_SBCK_020-3b>¶
耐官丞相後世固不無人位下能安命身閑不厭貧¶
還能死異域便足繼前塵此日何山路空悲草木新¶
　　　向簽判母挽詞¶
懶作塵寰住虚隨雲雨山人皆欽懿範天不予長年¶
室靜如歸隱心安勝學禪傳家有令子尚得慰重泉¶
　　　贈眼醫張子驥郎中¶
人生所有疾萬種皆眼病由眼不得明故視有不正¶
指白以爲黒逺邇皆未定如何少翳膜遂失本來性¶
今君有妙手與世脫機穽病雖有多端但以一理勝¶
不須望竒功藥病自相應吾觀世間物唯眼爲至淨¶
不容著纎毫況復計少剰自古大醫王其治有捷徑¶
<pb:KR4d0195_SBCK_020-4a>¶
不能添汝明但要除此證鏡有塵故昏塵本不在鏡¶
塵去鏡自明豈必與物競皎潔玉壺冰澄澈秋月瑩¶
坦然望長途欲徃不待倩其&KR0003;甚易知在汝聽不聽¶
請君明其然&KR0003;法我已竟¶
　　　送晁侍郎知撫州¶
與君相從四十載老病昏昏君不怪交游太半在&KR0017;¶
録一時輩行惟君在前年簮筆侍明光論議風流傳¶
梗槩邇來同住此荒城&KR0015;語瀾翻絶機械薄酒重尋¶
它日盟新詩未了平生債今君奉詔作鄰郡共喜朝¶
廷有除拜定知恵政及斯民一洗從來州郡隘甕頭¶
春色早晚熟逺&KR0009;還須例霑丐爲君試草徳政碑蕭¶
<pb:KR4d0195_SBCK_020-4b>¶
何自昔文無害¶
　　　晁留臺劉夫人挽詩三首¶
自昔聞諸父文章漢兩京(人夫人諸父也/原父侍讀貢父舍)風流傳¶
壼範烜赫振家聲睦族今無匹能書舊得名如何江¶
左郡今日望銘旌¶
故家劉與魏我亦忝姻親(魏出也/夫人劉姓)乆矣思前作居¶
然愧後塵遺芳接惇史舊徳見夫人悵望鵝湖路新¶
年草木春¶
留臺無恙日樂善出誠心文采不復見聲名空至今¶
半生資内助三歎有遺音撫事思前輩於誰覓斷金¶
　　　贈鄭侍郎¶
<pb:KR4d0195_SBCK_020-5a>¶
鄭公一勺酒時與故人傾況兹沖和天草木日向榮¶
山茶逞獨艶著意呈軒楹坐中四五客還來尋此盟¶
主人乆未厭頻得倒屣迎燒燭夜照花知公有餘情¶
清歌洗俗耳軟語令心醒豈伊鶴頂丹獨自能傾城¶
要令同二妙相伴作三英紛紛桃李花開謝略不停¶
誰知此深院别有髙世名我老百事廢對此眼暫明¶
還家不能寐起坐數殘更明朝有新句更欲煩公聽¶
　　　送宗紀上人歸福州¶
道人海上來訪我江外寺春風吹行李飄揺不得住¶
手中主人書足下千里路臨行請一語懇款過外慕¶
人生未入道所至皆旅寓急參庭前栢㑹取末後句¶
<pb:KR4d0195_SBCK_020-5b>¶
相逢與相别惟此是先務¶
　　　郡㑹分韻得蠻字¶
柳外髙樓四面山使君携客共躋攀塵埃不動日方¶
永桃李無言春自閑未猒簿書時到眼每逢詩酒亦¶
怡顔夜䦨一倍園林勝尚覺清歌欠小蠻¶
　　　郡㑹賞牡丹分韻得裳字¶
敢辭深坐嬾衣裳便欲追陪恐病妨小户常憂勸酒¶
滿短才仍怯和詩忙牡丹花在逢寒食群玉山如望¶
洛陽不是使君尋舊賞更無人㑹憶姚黄¶
　　　次蔡楠韻¶
交舊悠悠西復東建昌南望水連空蔡侯念我有新¶
<pb:KR4d0195_SBCK_020-6a>¶
句猶似㶚橋風雪中¶
　　　送王提舉赴淮東(七首)¶
君爲千里行我此一室住清風隨&KR0030;舸已過江北路¶
君如暑伏冰所至自清靜翛然接新秋已復天地性¶
隨行萬卷書既足以自娱因知君所樂不在使者車¶
入門雖多塗其究有安宅君能識其然一語在物格¶
學道貴積習天地故相似不容有私心毫髮在胷次¶
海陵我舊游嵗月亦已乆不知兵火後尚有昔人否¶
官閑有新作&KR0009;我莫憚逺兼書海陵事令我開病眼¶
　　　送財用歸開化二首¶
年來相聚欲無言嬾&KR0003;諸方五味禪所恨歸程太怱¶
<pb:KR4d0195_SBCK_020-6b>¶
遽不收吾骨瘴江邊¶
疾病支離欲著牀爾來殊不負秋陽頭童齒豁西風¶
裏尚費縈簾一炷香¶
　　　謝范子儀見&KR0009;因次其韻¶
疾病深藏一事無眼從昏澁廢看書清詩忽覩驚人¶
句逺道如瞻使者車頗放溪山時入座不妨賔客醉¶
&KR0016;驢傳家事業風流在早晚還朝得盡攄¶
　　　謝周侍郎送木&KR0050;¶
染以猩猩血縁以剌繡文天生此碩果似是百果君¶
杯槃快先覩便足張吾軍雅宜椽燭照正合侑金樽¶
環橙與大柑其從蓋如雲我病日已衰故人時見存¶
<pb:KR4d0195_SBCK_020-7a>¶
晨興有竒事此果蒙先分開緘見珍異坐使童僕奔¶
把玩不去手舉室生清芬所恨茅屋底著此太不倫¶
瓊琚未足報拙句聊相聞¶
　　　謝幽巖長老送荔枝二首¶
年來疾病日衰頹咫尺閩山嬾便囬不是幽巖老尊¶
宿更無人&KR0009;荔枝來¶
荔子蕉乾乆未甞今年霜下始聞香幽巖闊略庵前¶
事容得先生爲口忙¶
　　　撫州俞隱居挽詩¶
臨川俞處士獨擅隱居名嬾倦不復出風流聞後生¶
自甘長寂寞肯作太鮮明松栢新阡路傷心秋後聲¶
<pb:KR4d0195_SBCK_020-7b>¶
　　　贈汪信民之子如愚¶
四海同門一信民近淮來徃七經春生平坎廪不如¶
意死去聲名多悞人漫以文章付兒子略無毫髮仰¶
交親請君但自傳家學陋巷簞瓢莫道貧¶
　　　謝曾台州送梅¶
不辭深坐轉衰頹養病仍無酒一杯尚喜故人相勞¶
苦臘前先送一枝梅¶
甕間吏部乆不見江東歩兵那得知故人憐我太寂¶
寞一枝梅送兩篇詩¶
　　　送范子儀將漕湖北五首¶
君行欲何之乃在湖水北湖水多郡縣使者易爲徳¶
<pb:KR4d0195_SBCK_020-8a>¶
其民淳而古其吏朴以直官閑足賔客嵗稔少盗賊¶
得君清靜化用敎不以力但自養根苖勿苦厭蟊螣¶
許昌無事時地固多英豪況君忠宣子譽望素已髙¶
讀書不出户俛首自作勞脫身走江南始爲時所襃¶
每念其先人水靜絶波濤時從文字嬉餘事及風騷¶
忠宣在朝廷每欲消黨與以我廣大心盡使變齊魯¶
同門有不察平地鬬豺虎君昔住許昌閉口不復吐¶
靜思前人意皆是神所許自守泥塗間肯復計齟齬¶
令兄守家學曰自文正始惟不卑小官至死而後已¶
其間有冨貴乃是偶然爾人欲學古人豈不識此理¶
奈何猒貧賤乃不退就已君今乆蹈之可爲吾黨喜¶
<pb:KR4d0195_SBCK_020-8b>¶
我嬾百事廢尚叨交舊知時蒙&KR0009;書來索我送行詩¶
我詩老益退乆爲人所嗤君獨不見鄙論相不舉肥¶
送君湖北去無事隔山陂時應有佳句尚足尉相思¶
　　　梅花二首¶
白玉花頭碧玉枝水邊籬下雪晴時暗香别有關情¶
處却是春風未得知¶
占得先開不待春風饕雪虐長精神老人不是尋花¶
看要與尊罍洗世塵¶
　　　周承務郔求諸己齊¶
爲腹不爲目貴乆不貴速人皆求其餘我獨心易足¶
人皆重外慕我獨(名/御)其獨閉門想顔子黙坐相追逐¶
<pb:KR4d0195_SBCK_020-9a>¶
壽夭有定分簞瓢乃其福修身雖多塗要在不逺復¶
　　　送程伯禹歸浮梁¶
不見程公二十年上饒相遇各華顚平生氣節名先¶
立老去安閑我未然即看歸來上廊廟未容休歇住¶
林泉飽山閣上慿欄處合得逍遥第一篇¶
疾病因循嬾出門茅簷終日坐昏昏雨聲㸃滴松藏¶
寺人迹稀踈犬吠村時得使君相勞苦勝於書札問¶
寒温只應此去添憔悴又次先生酒一尊¶
　　　&KR0009;題王珉中玉通判夢山堂¶
青山甚不逺每因塵事踈百念攪胷次豈知山有無¶
君無適俗韻常似山中居出處本無二夢覺固不殊¶
<pb:KR4d0195_SBCK_020-9b>¶
不知此山堂始徃從何途未甞走道路亦不用舟車¶
溪流與山色相對若有餘此地甚閑曠如君心地初¶
行雲映逺樹中有此田廬如今遂安處始驗實不虚¶
得非神所相無乃道力扶親朋在左右不待折簡呼¶
徃來一&KR0015;樂勝有十輪朱何須從范子辛苦泛五湖¶
亦不學沮溺逺迹斯人徒從容萬事表在我不在渠¶
欣然理前夢已勝在華胥¶
　　　去冬以&KR0083;衾遺劉彦沖劉有詩來謝以二絶¶
　　　句荅之¶
初無一物獻髙人&KR0083;被封題意却眞想得蒙頭忘百¶
慮滿山風雪自成春¶
<pb:KR4d0195_SBCK_020-10a>¶
錦繡堆牀巳不冝芬芳淑郁又成癡心知此被無他¶
巧能與山翁換好詩¶
　　　送曽季直下弟歸臨川¶
老病侵凌重别離爾來瘦欲不勝衣信州城北荒山¶
寺兩送親知下弟歸曽子不愁歸泥路臨行索我送¶
行詩頭童齒豁衰頹甚不似京城相別時¶
　　　送趙十一弟之官南安¶
君爲千里行我有一罇酒把酒持勸君欲以爲君壽¶
南安傍&KR0067;嶺瘴癘亦時有徳人固天相和氣生戸牖¶
斯民得安樂如我屈伸肘居然變逺俗共感賢太守¶
我病居上饒忽忽歳月乆杜門百事廢亦復厭奔走¶
<pb:KR4d0195_SBCK_020-10b>¶
得君暫相從感嘆成皓首頗念河朔時相從誦詩否¶
人生只此是不必更抖藪有便即&KR0009;書頻來問衰朽¶
　　　&KR0009;劉彦沖兼&KR0009;胡原仲劉致中¶
故人別去兩經冬今嵗書來第幾封正以空踈少製¶
作不因窮約廢過從養生漫&KR0003;終難效學道無心亦¶
未逢若問眞歸是何處五更常聽寺樓鍾¶
　　　去嵗甞以&KR0083;被竹簡遺劉致中後爲大水所¶
　　　漂致中有詩以二絶句荅之¶
念君無愛亦無求一室翛然冷欲秋尚恐深居有餘¶
念更將衾簡委洪流¶
&KR0083;被公無&KR0015;不才兩公相繼有詩來五更睡足天昏¶
<pb:KR4d0195_SBCK_020-11a>¶
黒也似他人錦繡堆¶
　　　呉傅朋游絲書¶
君不見徃時文學顧八分中郎之後典刑存又不見¶
先朝文恵書堆墨大榜濃雲照南北未似只今上饒¶
守靜冩游絲不停手非煙非雲斷復續緩步徐行不¶
拘束斷崖一落千丈滑逺望筆行如一髮&KR0017;神竭力¶
覷不見鐵礦消亡網作線線舞飛揚不自由縱横自¶
在勝銀鈎知君此意非安排妙處不從筆下來心凝¶
形釋萬事去信手却立無纎埃滿堂囬頭莫見猜我¶
自悟此忘胷懐操舟相馬在事外顔氏識此由心齋¶
如君下筆少有意錦繡寧不悞剪裁君惟無心故若¶
<pb:KR4d0195_SBCK_020-11b>¶
